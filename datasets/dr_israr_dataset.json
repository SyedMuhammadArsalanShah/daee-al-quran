{
    "کتاب": "فرمودات",
    "کل_صفحات": 379,
    "صفحات": [
        {
            "صفحہ": 2,
            "متن": "گئی اور قرآن سے اُمّت کا تعلق محض اسے ایک مقدّس کتاب سمجھ کر حصولِ ثواب اور ایصالِ ثواب تک محدود ہوکر رہ گیا۔ چنانچہ ڈاکٹرصاحبؒ نے عظمت ِ قرآن کو اجاگر کیا اور اس بات کو باور کرایا کہ قرآن مجید کی صورت میں اُمّت ِمسلمہ کے پاس کتنی عظیم نعمت موجود ہے‘یہ نبی کریم ﷺ کا زندہ و جاوید معجزہ ہے۔ جدید تعلیم یافتہ نوجوانوں کو قرآن کی طرف راغب کرنےکے لیے ڈاکٹرصاحبؒ نے حضورِ اَقدس ﷺ کی اس حدیث ِ مبارک کو زبان زدِعام کیا: خَیرکُمْ مَنْ تَعَلَّمَ القُرآنَ وَعَلَّمَہُ (صحیح بخاری)’’ 'تم میں سے بہترین وہ لوگ ہیں جو قرآن کو سمجھیں اور دوسروں کو اس کی تعلیم دیں‘‘۔ ڈاکٹر صاحبؒ کی زندگی بلاشبہ شیخ سعدی شیرازیؒ کے اس شعر کا مصداق نظرآتی ہے کہ:؎\n\n\nحاصل عمر نثارِ رہِ یارے کردم\nشادم از زندگی ٔ خویش کہ کارے کردم! \n\n\n\n\n                     ’’مَیں نے اپنی زندگی کاکل سرمایہ محبوب کی راہ میں نچھاور کردیا۔ مَیں خوش ہوں اپنی بیتی ہوئی زندگی سے کہ مَیں نے واقعتاً بہت خوب کام کیا ہے۔‘‘\n                                  ڈاکٹر صاحب رحمہ اللہ علیہ کی قرآنی خدمات کے ضمن میں اوّلیت تو اُن کے دروسِ قرآن کو حاصل ہے۔ ان دروسِ قرآن کے ذریعے انہوں نے لاکھوں انسانوں کو متأثر کیاا ور ان کی زندگیوں میں انقلاب برپا ہوا۔ ڈاکٹر صاحبؒ اس اعتبار سے انتہائی خوش قسمت انسان تھے کہ انہیں ایسے رفقاء ِ کا ر میسّر آئے جو آپ کے کا م کو جدید انداز میں محفوظ کرتے رہے۔چنانچہ ڈاکٹرصاحبؒ کے دروسِ قرآن مرکزی انجمن خدّام القرآن کے شعبہ سمع وبصرمیں آڈیوز‘ ویڈیوز‘ کیسٹس‘ سی ڈیز اور ڈی وی ڈیزکی صورت میں محفوظ ہیںجوکہ ایک انتہائی قیمتی اثاثہ ہیں۔ ان میں سے بہت سے دروس وخطابات شعبہ مطبوعات ترتیب و تدوین کے بعد کتابی صورت میں پیش کر چکا ہے۔ سوشل میڈیا پر دعوتِ قرآن کی نشرواشاعت میں ان کیسٹس اور سی ڈیزکی مدد سےتیار کردہ قلیل مدّت کی ویڈیوز نے انتہائی اہم کردار اداکیاہے۔ ان کی مدد سےپوری دنیامیں لاکھوں انسان نورِ قرآن سے مستفید ہورہے ہیں۔\n                                              ضرورت اس امرکی تھی کہ ڈاکٹر صاحب ؒ کی تمام کتب سے اختصار اور جامعیت کے ساتھ ایسا بحوالہ مواد اخذکیا جائے کہ جسے پوسٹس کی صورت میں سوشل میڈیاپر نشر کیا جا سکے۔چنانچہ \n\n پچھلا صفحہ\nاگلا صفحہ"
        },
        {
            "صفحہ": 3,
            "متن": "ناظم شعبہ سمع و بصر آصف حمید صاحب نے اس اہم ضرورت کوعملی جامہ پہنانے کے لیےایک پراجیکٹ تشکیل دیا۔ مذکورہ پراجیکٹ میں ڈاکٹر صاحبؒ کی تمام کتب سے اقتباسات اخذکرنے کی ذمہ داری آصف حمید صاحب نے راقم کے سپرد کی۔ راقم کو اس کام میں تقریباً ایک سال سے زائد کا عرصہ لگا اور اس دوران دو ہزار سے زائد اقتباسات اخذکیےگئے ۔خوبصورت بات یہ ہے کہ ساتھ ہی ساتھ سوشل میڈیا پر ان اقتباسات کی اشاعت بھی شروع کردی گئی‘ جس کو تنظیمی اور عوامی حلقوں میں بہت پسند کیا گیا اوریہ سلسلہ تاحال جاری ہے۔ موقع ومحل اورحالات ِحاضرہ کی مناسبت سے جب یہ سدا بہار اقتباسات سوشل میڈیا پر نشرکیے جاتے ہیں توایسا محسوس ہوتا ہے کہ گویا یہ ڈاکٹر صاحب ؒ کی کوئی تازہ تحریر ہے جو سامنے آئی ہے۔\n                                                   ڈاکٹر صاحب ؒ کی کتب سے اخذکردہ موادکواب ’’فرمودات ڈاکٹر اسرار احمدؒ‘‘ کے عنوان سے کتابی شکل میں پیش کیاجارہا ہے تاکہ زیادہ سے زیادہ لوگ اس سے استفادہ کرسکیں۔ ڈاکٹر صاحبؒ کی تحریروں پر مشتمل یہ خوبصورت گلدستہ یقیناً ایک انمول تحفہ ہے۔ آصف حمید صاحب کی زیر ِ نگرانی اس کتاب کی تیاری کے مراحل میں حافظ خالد محمود خضر ؔصاحب اوراُن کے معاونین کے علاوہ شمیم خان صاحب نے نمایاں کردار اداکیا ہے۔ اللہ تبارک وتعالیٰ مجھ حقیر اوران تمام حضرات کی کاوشوں کو شرف ِ قبولیت عطا فرماکر اس کتاب کو قبولیت ِ عامہ کادرجہ عطا فرمائے۔ نیز یہ کتاب ڈاکٹر اسراراحمد ؒ ‘ان کے اہل خانہ اور ہم سب کے لیے بہترین توشۂ آخرت ثابت ہو۔\n\n\n\n\n\n  خاکسار              \nاحمد علی محمودی ؔ غفرلہ\n\n\n\n\n\n/۲۶اکتوبر ۲۰۲۱ء۔ بمطابق۱۹ ربیع الاوّل ۱۴۴۳ھ \n\n پچھلا صفحہ\nاگلا صفحہ"
        },
        {
            "صفحہ": 4,
            "متن": "آخرت\n\nفلاحِ آخرت\n٭ انقلاب آئے یا نہ آئے‘نظام بدلے یا نہ بدلے‘اگر اقامت ِ دین کی جدّوجُہدکرتے ہوئے‘اللہ کے حضور حاضری ہوگئی تو چاہے شہادت کی موت نصیب ہویا چاہے ویسے ہی طبعی موت آئے‘آخرت میں یقیناًنجات مل جائے گی ۔(تنظیم اسلامی کی دعوت :صفحہ 44‘طبع اول اکتوبر 1995ء) \nالحسیب\n ٭ اللہ تعالیٰ کا ایک صفاتی نام ’’الحسیب‘‘ بھی ہے‘وہ قیامت کے دن ہر انسان کی دُنیوی زندگی کے تمام اعمال ہی نہیں بلکہ اس کی نیتوں‘اس کے ارادوں اور اس کے محرّکاتِ عمل کا بھی پورا حساب لے گا‘اور اس کے لیے اللہ تعالیٰ کوکسی جمع یا تفریق کی ضرورت نہیں ہوگی‘جو ہمیں ہوتی ہے‘اس کے کمپیوٹرز کا کوئی تصوّر انسان کر ہی نہیں سکتا ۔(نورِفطرت اور نورِوحی :صفحہ 26) \nقیامت کا دن\n٭ قیامت کا دن ہی ہار اور جیت‘اور کامیابی وناکامی کے اصل فیصلے کادن ہے‘جو اس دن کامیاب قرارپائے گا‘وہی حقیقی کامیاب ہوگا اورجو اس روز ناکام قرار دے دیا گیا‘وہی اصلاً ناکام ہوگا۔ ( ایمان اوراس کے ثمرات :صفحہ 22‘طبع اوّل :دسمبر 1997ء)\nآخرت کی کامیابی\n ٭ افسوس کہ دنیا میں ایسے انسان توپھر بھی بہت سے مل جاتے ہیں جو دنیا کے حصو ل کے لیے محنت ومشقت بھی کرتے ہیں اور راحت وآرام کو بھی تج دیتے ہیں‘لیکن آخرت کی کامیابی کے حصول کے لیے اس طرزِعمل کے اختیا رکرنے والے بہت \n\n پچھلا صفحہ\nاگلا صفحہ"
        },
        {
            "صفحہ": 5,
            "متن": "ہی کم ہیں ۔ ( اثبات ِآخرت کے لیے قرآن کا استدلال :صفحہ 42‘طبع اوّل :اپریل 1999ء) \nآخر ت پر یقین\n٭ مسلمان کا آخرت پر جتنا یقین مستحکم ہوگا وہ اتنا ہی دین کے لیے اپنا تن من دھن قربان کرنے کے لیے تیار ہوگا۔(بصائر :صفحہ120‘طبع اوّل :مارچ2006ء )\nنیک او رمقبول بندے\n٭ بعض اوقات اللہ تعالیٰ اپنے کسی نیک اور مقبول بندے کو دنیا میں کسی تکلیف میں اس لیے مبتلا کردیتا ہے کہ اسے اس کی کسی خطا کا کفّارہ بنادے‘تاکہ وہ آخرت کی سزا سے بچ جائے۔(سابقہ اور موجودہ مسلمان اُمتوں کا ماضی‘حال اور مستقبل :صفحہ17‘طبع اوّل :اکتوبر 1993ء) \nجواب دہی\n٭ ہر حرکت جو ہمارے اعضاء وجوارح سے ہو‘وہ ہاتھ سے ہو‘پاؤں سے ہو‘یہاں تک کہ آنکھ کی حرکت کی بھی جواب دہی کرنی ہوگی۔(اُمّت ِمسلمہ کے لیے سہ نکاتی لائحہ عمل :صفحہ11‘طبع اوّل :اکتوبر 1990ء)\nاصل زندگی\n٭ اصل زندگی آخرت کی زندگی ہے‘جس میں اس دنیا کی زندگی کے تمام اعمال ہی کا نہیں بلکہ نیتوں اور ارادوں کابھی حساب کتا ب ہوگا ۔(توحید ِعملی :صفحہ24‘طبع اوّل :مارچ 1985ء)\nشعوری فیصلہ\n٭ جو شعوری طورپر فیصلہ کرلیتا ہے کہ میں تو آخر ت وعاقبت کو اپنی منزل سمجھ کر اللہ کے دین کی سربلندی کے لیے اپنی جدّوجُہد کا آغا زکررہاہوں توایسا شخص پھر اللہ کی راہ میں بڑھتا چلاجاتاہے۔(توحید ِعملی :صفحہ186‘طبع اوّل :مارچ 1985ء)\n\n پچھلا صفحہ\nاگلا صفحہ"
        },
        {
            "صفحہ": 6,
            "متن": "فکر ِآخرت\n٭ ایک خاندان اور کنبے کے سربراہ کی حیثیت سے مرد پر اپنے اہل وعیال کے صرف نان نفقے ہی کی ذمہ داری نہیں ہے بلکہ یہ ذمہ داری بھی ہے کہ وہ انہیں اللہ کے عذاب اور آخرت کی سزا سے بچانے کی فکر کرے ۔(مطالعہ قرآن حکیم کا منتخب نصاب :صفحہ50‘طبع اوّل :مارچ1978ء)\nآخر ت کا خوف\n٭ دنیوی احتساب کا‘قانون وتعزیر کا‘جیل‘کوڑوں اور پھانسی کا بھی خوف اپنی جگہ رہے‘ اس کی ہرگز نفی نہیں ہے‘لیکن اصلاً آخرت کاخوف ہی مؤثر ترین خوف ہے۔(اصلاحِ معاشرہ کاقرآنی تصوّر :صفحہ45‘طبع اوّل :نومبر 2018ء)\nآخر ت کا خزانہ\n٭ جو شخص اپنی پونجی آخرت کے خزانے میں جمع کرائے گا‘اس کا دل بھی ہر وقت آخرت کی فکر میں رہے گا ۔یہی وجہ ہے کہ ایسا شخص موت سے ڈرتا نہیں بلکہ خوشی خوشی اس کا استقبال کرتا ہے۔(قلب ِقرآن سورۂ یٰسٓ کی مختصر تشریح :صفحہ58‘طبع اوّل :مئی 2017ء)\nقدموں کے نشانات\n٭ ایک شخص نماز پڑھنے کے لیے مسجد جاتا ہے تو زمین پر جہاں جہاں اس کے قدم پڑتے ہیں وہ اس کے ’’آثار‘‘ ہیں ۔ بظاہر تو یونہی لگتا ہے کہ ان قدموں کے نشانات مٹ گئے ہیں لیکن حقیقت میں ایسا نہیں ہوتا ۔ اللہ تعالیٰ کے ہاں ایسے تمام نشانات محفوظ رہیں گے اور قیامت کے دن اُس کی عدالت میں متعلقہ شخص کے حق میں گواہی دیں گے ۔ (قلب ِقرآن سورہ ٔ یٰسٓ کی مختصر تشریح :صفحہ59‘طبع اوّل :مئی 2017ء)\nنتائج کا دن\n٭ یہ دنیا انسان کے لیے دارالامتحان ہے‘جبکہ قیامت کا دن اس کے لیے اس امتحان\n\n پچھلا صفحہ\nاگلا صفحہ"
        },
        {
            "صفحہ": 7,
            "متن": "کے نتائج دیکھنے کا دن ہوگا۔(قلب ِقرآن سورۂ یٰسٓ کی مختصر تشریح :صفحہ123‘طبع اوّل :مئی 2017ء) \nچہرے کے تأثرات\n٭ جیسے سکول میں نتیجہ سنائے جانے کے دن اکثر بچوں کے چہروں کے تاثرات سے ان کا نتیجہ عیاں ہورہا ہوتا ہے‘ اسی طرح قیامت کے دن بھی چہروں کے تاثرات سے ہر شخص کا اندازہ ہوجائے گا۔(قرآن حکیم کی سورتوں کے مضامین کا اجمالی تجزیہ(حصّہ دوم) :صفحہ218‘طبع اوّل :اپریل 2017ء) \nامتحانِ زندگانی\n٭ یہ زندگی امتحان کے لیے ہے ۔ہم کمرہ امتحان میں بیٹھے ہیں۔ہم بالعموم جس امتحان سے واقف ہیں‘وہ تین گھنٹے کا ہوتا ہے مگر یہ امتحانِ زندگانی ساٹھ سترسال کے عرصے پر محیط ہے ۔اس امتحان کا نتیجہ آخرت میں جنّت یا جہنّم کی صورت میں سامنے آئے گا۔ (سیرت ِ خیرالانام علیہ الصلوۃ والسلام :صفحہ133‘طبع اوّل :اکتوبر 2013ء)\nہار اورجیت کا فیصلہ\n٭ ہار اورجیت کا فیصلہ تووہاں (آخرت میں ) ہوگا‘یہاں کی ہار ہار نہیں‘یہاں کی جیت جیت نہیں ۔کتنے ہیں جو جیت کر ہارتے ہیں اور کتنے ہیں جو ہار کرجیتتے ہیں ۔(حزب اللہ کے اوصاف :صفحہ255‘طبع اوّل :جون2006ء)\nاللہ تعالیٰ کا دیدار\n٭ آخری نعمت جو اہل ِجنّت کو نصیب ہوگی وہ اللہ تعالیٰ کا دیدارہوگا۔گویا حوروقصور اورجنّت کی جتنی نعمتوں کابھی تذکرہ ہے‘ان سب سے کہیں بڑھ کراورآخری شے اللہ تعالیٰ کا دیدار ہے ۔(اُمُّ المُسَبِّحات‘یعنی سورۃ الحدید :صفحہ34‘طبع اوّل :جون2005ء)\nآخرت کی زندگی\n٭ یہ زندگی تو بہت عارضی اور مختصر ہے‘اصل زندگی تو آخرت کی زندگی ہے‘جسے کبھی ختم \n\n پچھلا صفحہ\nاگلا صفحہ"
        },
        {
            "صفحہ": 8,
            "متن": "نہیں ہونا اور اصل فیصلے کا دن تو قیامت کا دن ہے‘یعنی وہی ہے ہار اور جیت کے فیصلے کادن ۔پس! اگر اس حقیقت کو جاننے کے بعد بھی تم نے اپنی بیویوں اور اوّلاد کی محبّت سے مغلوب ہوکر اور ان کی خوشنودی کی خاطر اللہ کی حرام کردہ چیزوں میں منہ مارا‘ناجائز آمدنیوں کا رُخ کیا او ران کو عیش کرانے اوران کی فرمائشیں پوری کرنے کے لیے تم نے حلال وحرام کی تمیز کو ختم کردیا اور جائز وناجائز کا خیال نہ رکھاتو جان لو کہ یہ تمہارے حق میں محبّت نہیں‘دشمنی ہے اور اگر تم محتاط‘چوکس اورچوکنے نہ رہے تویہی بے جامحبّت اور لاڈپیار تمہاری عاقبت کی بربادی کا سبب بن جائے گا۔(مطالعہ قرآن حکیم کا منتخب نصاب جلداوّل محبّت:صفحہ238‘طبع دہم :اپریل2019ء)\nز اصل زندگی وہ نہیں جو ہم یہاں گزار رہے ہیں‘ بلکہ اصلی اور ابدی زندگی تو آخرت کی زندگی ہے ۔(حقیقت ِایمان :صفحہ60‘طبع اوّل :فروری 2003ء)\nعملی تبدیلی\n٭ اگر آخرت کا یقین ہوگا‘مرنے کے بعد محاسبہ کے لیے جی اٹھنے کا یقین ہوگا‘جزا وسزا کایقین ہوگا‘جنّت ودوزخ کا یقین ہوگا توانسان کے رویے میں عملی تبدیلی لازماً آئے گی ۔ (مطالعہ قرآن حکیم کا منتخب نصاب جلداوّل :صفحہ257‘طبع دہم :اپریل2019ء)\nایمان بالآخرۃ\n٭ جس کے دل میں ایمان بالآ خرۃ ہوگا‘وہ اپنے وقت کی جس طرح قدروقیمت کا احساس کرے گا‘ایسا اُس شخص کا معاملہ نہیں ہوسکتا جو آخرت پر یقین نہیں رکھتا۔(مطالعہ قرآن حکیم کا منتخب نصاب جلداوّل :صفحہ323‘طبع دہم :اپریل2019ء)\nاہل وعیال کاامام\n٭ ہرشخص فطری طور پر اپنے اہل وعیال کا امام ہے ۔قیامت کے روز جب لوگ اٹھیں \n\n پچھلا صفحہ\nاگلا صفحہ"
        },
        {
            "صفحہ": 9,
            "متن": "گے تو ان کے پیچھے ان کی نسلیں چلی آرہی ہوں گی ۔(مطالعہ قرآن حکیم کا منتخب نصاب جلداوّل :صفحہ365‘طبع دہم :اپریل2019ء)\nڈنڈی مارنا\n٭ہاتھ کی ذرا سی جنبش بتارہی ہے‘تمہار اڈنڈی مارنے کا یہ تھوڑا سا عمل اس بات کی پوری غمازی کررہا ہے کہ تمہیں آخرت کا یقین نہیں‘جزاء وسزا کا یقین نہیں‘ خدا کے حاضر وناظر ہونے کا یقین نہیں ۔(مطالعہ قرآن حکیم کا منتخب نصاب جلداوّل :صفحہ438‘طبع دہم :اپریل2019ء)\nپردہ پوشی\n٭ اگر دنیا میں تم اپنے کسی مسلمان بھائی کے عیب کی پردہ پوشی کروگے تو اللہ تعالیٰ تمہاری آخرت میں پردہ پوشی فرمائے گا ۔(مطالعہ قرآن حکیم کا منتخب نصاب :صفحہ482‘طبع دہم :اپریل2019ء)\nاصل نفع\n٭ اگر فی الواقع آنکھیں کھل گئی ہوں‘حقیقت منکشف ہوگئی ہو‘آخرت کا علم انسان کو حاصل ہوگیا ہو‘تو اب ’’نفع ‘‘ کا مفہوم بدل جائے گا۔اب انسان کو نظر آئے گا کہ اصل نفع تو آخرت کا نفع ہے ۔اصل جیت وہاں کی جیت اوراصل ہار وہاں کی ہارہے۔(مطالعہ قرآن حکیم کا منتخب نصاب جلددوم :صفحہ48‘طبع ہشتم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 10,
            "متن": "اتحاد\n\nاتحاد کی ٹھوس بنیاد\n٭              موجودہ حالات میں ہر چہار طرف سے مسلمانوں سے یہ بات کہی جارہی ہے کہ انہیں متحد ہوجانا چاہیے اور انہیں اپنے سا رے اختلافات ختم کرلینے چاہئیں۔یہ بات اصولی طورپر تودرست ہے‘لیکن اتحاد کی بات کرنے والے یہ نہیں بتاتے کہ بنائے اتحاد کیا ہو؟وہ کونسی چیز ہے‘جس کی بنیاد پر ہم مجتمع ہوسکتے ہیں ؟صرف خطرے کی بنیاد پر جو اتحاد ہوتا ہے۔وہ منفی اتحاد ہوتا ہے۔ہمارے ہاں یہ منفی اتحادبہت ہوئے ہیں اورآپ کومعلوم ہے کہ آج تک ان منفی اتحادوں کا کوئی نتیجہ برآمد نہیں ہوا ۔تو ضرورت مثبت اتحاد کی ہے‘ جس کے لیے کوئی ٹھو س بنیاد ہو اور قرآن حکیم نے اہل ِایمان کے لیے اتحاد کی بنیاد یہ بتائی ہے کہ وہ اللہ کی رسّی کو مضبوطی سے تھام لیں ۔(عظمت ِقرآن :صفحہ 31‘طبع اوّل:جنوری 1992ء)\nخود ساختہ اختلافات\n٭                            اگرہماری مذہبی جماعتیں واقعتاً چاہتی ہیں کہ یہاں اسلام آئے‘اگریہ خالی خولی دعویٰ نہیں ہے‘محض سیاسی نعرہ نہیں ہے‘اگر حقیقتاً کچھ کرنے کاارادہ ہے‘اگر صورتحال کی سنگینی اوراندرونی وبیرونی خطرات کا کوئی اندازہ ہے اوراگراس بات پر اتفاق ہے کہ یہاں کے تمام مسائل کا حل ایک ہی ہے کہ یہاں اسلام قائم کیاجائے تو خدا کے لیے اپنے ان خودساختہ اختلافات کو ختم کیجیے اور اس کی ترتیب یہی ہوگی جو مَیں نے بیان کی ہے ۔(مذہبی جماعتوں کے باہمی تعاون..... صفحہ37‘طبع اوّل :اکتوبر1996ء )\n\n پچھلا صفحہ\nاگلا صفحہ"
        },
        {
            "صفحہ": 11,
            "متن": "اسلام دشمنوں سے اتحاد\n٭ ایک طرف یہ دعویٰ کہ ہمارا نصب العین اسلامی نظام کا قیام ہے اور دوسری طرف یہ حال کہ بحالی جمہوریت کے لیے اسلام دشمنوں سے اتحاد کرلیاجاتا ہے۔(مطالبات ِدین :صفحہ112‘طبع اوّل :جولائی 1975ء)\nمثبت اتحاد\n٭ ضرورت مثبت اتحاد کی ہے‘جس کے لیے کوئی ٹھوس بنیاد ہو‘اورقرآن حکیم نے اہل ایمان کے لیے اتحاد کی بنیاد یہ بتائی ہے کہ وہ اللہ کی رسّی کو مضبوطی سے تھام لیں۔(قرآن حکیم اورہم :صفحہ65‘طبع چہارم :ستمبر2015ء)\nباہمی اتحاد\n٭ آپ اتحاد کے موضوع پر وعظ کہتے رہیے‘اتحاد کے لیکچر دیتے رہیے‘ اس پر مضامین لکھ کر چھاپتے رہیے‘اتحاد نہیں ہوسکتا۔باہم ذہنی اورفکری ہم آہنگی اگر پیدا ہوگی تو بامعنی اورپائیدار اتحاد جنم لے گا۔اوراس کا واحد ذریعہ یہی ہے کہ اللہ کی رسّی یعنی قرآن کومل جل کر مضبوطی سے تھام لیاجائے۔(قرآن حکیم اورہم :صفحہ103‘طبع چہارم :ستمبر2015ء)\n\n پچھلا صفحہ\nاگلا صفحہ"
        },
        {
            "صفحہ": 12,
            "متن": "اختتام و تکمیل ِرسالت\n\n\n\n\n\nنبی اکرمﷺ کے مقصد ِبعثت کی دوشانیں\n٭   نبی اکرم ﷺ کے مقصد ِ بعثت کی دوشانیں ہیں‘اس لیے کہ اگرچہ آپؐ بھی یقیناً دوسرے انبیاء ؑ کی طرح اللہ کے ایک نبی ہیں‘لیکن آپ ؐ صرف نبی نہیں‘بلکہ خاتم النّبیّین بناکر بھیجے گئے ہیں ۔اسی طرح اگرچہ آپ ﷺ کو بھی دیگر رسولوں کی طرح رسالت سے سرفراز کیا گیا ہے‘لیکن آپ ؐ صرف ایک رسول نہیں‘بلکہ آخر المرسلین بھی ہیں ۔گویا آپ ؐ کی بعثت کے مقاصد میں وہ تمام چیزیں بھی شامل ہیں جو تمام نبیوں اوررسولوں کے پیش نظر تھیں‘اوراضافی طور پر آپ ؐ کے مقصد ِبعثت کی ایک خصوصی اورامتیازی شان ختم نبوت اور ختم الرسالت کے حوالے سے ہے‘جس میں آپؐ تمام انبیاء ورسل علیہم السلام میں ممتاز ہیں ۔ (سورۃ الصف :صفحہ 26‘طبع اوّل :اپریل 2001ء)\nنبی اکرمﷺ کی بعثت کا امتیازی پہلو\n٭   نبی اکرم ﷺ کے بعد اب کوئی نبی نہیں آئے گا‘نہ کوئی صاحب ِشریعت نبی اور نہ کوئی بغیر شریعت نبی‘ نہ کوئی ظلّی نبی اور نہ کوئی بروزی نبی ! آپ ؐ پر ہرنوع کی نبوت ورسالت ختم ہوگئی۔لیکن ختم نبوت ورسالت کا دوسرا اور اہم ترپہلو یہ ہے کہ آپ ؐ پر نبوت ورسالت کا محض اختتام ہی نہیں ہوا‘اتمام بھی ہوا ہے‘تکمیل بھی ہوئی ہے ۔ نبی اکرم ﷺ کی بعثت کا یہ وہ امتیازی پہلو ہے جو بالعموم ہماری نگاہوں سے اوجھل رہتا ہے ۔ (سورۃ الصف :صفحہ 27‘طبع اوّل :اپریل 2001ء)\nآخری رسول ﷺ\n٭   حضرت محمدرسول اللہ ﷺ پہلے اور آخری رسول ہیں‘جن کی بعثت پوری نوع انسانی کے لیے ہوئی ہے۔ (ختم ِنبوت کے دومفہوم:صفحہ35‘طبع اوّل :ستمبر2002ء )\n\n پچھلا صفحہ\nاگلا صفحہ"
        },
        {
            "صفحہ": 13,
            "متن": "تکمیل وختم ِنبوت\n٭ آنحضور ﷺ پر نبوت صرف ختم ہی نہیں ہوئی بلکہ مکمل بھی ہوئی ہے۔ (رسول کاملﷺ :صفحہ17‘طبع اوّل :دسمبر 1983ء )\nاِکمال واِتما م نبوت\n٭ نبی اکرم ﷺ آخری نبی ہیں اورآپ ﷺ پر نبوت ہمیشہ کے لیے صرف ختم ہی نہیں ہوئی بلکہ نبوت کا اکمال واتمام بھی ہوا ہے۔اب قیامت تک کسی نوع کا‘نہ بروزی نہ ظلی‘کوئی نبی نہیں آئے گا۔جو بھی اس قسم کا دعویٰ کرے وہ لازماً کاذب اور کافرہوگا۔ (اصلاحِ معاشرہ کاقرآنی تصوّر :صفحہ148‘طبع اوّل :نومبر 2018ء)\nحضور ﷺ کی بعثت\n٭ حضور ﷺ کی بعثت انبیاء ورسلؑ کے سلسلہ کا خاتمہ اور تکمیل ہے۔(خلافت کی حقیقت :صفحہ59‘طبع اوّل :اکتوبر 1996ء) \nدعوائے نبوت\n٭ جس کسی نے بھی حضور ﷺ کے زمانے میں یا آپ ﷺ کے بعد دعوائے نبوت کیا یا آئندہ کرے‘وہ ملت اسلام سے خارج ہے ۔وہ کافر اور مرتدہے‘چاہے بظاہر وہ بڑا موحد ہو‘نمازی اور روزے دار ہو‘تقویٰ کا ڈھونگ رچائے ہوئے ہو‘عالم اور فلسفی ہو ۔اورجس نے اس کی تصدیق کی‘وہ بھی کافر ہے۔(سیرت ِ خیرالانام علیہ الصلوۃ والسلام :صفحہ47‘طبع اوّل :اکتوبر 2013ء)\n٭ حضور ﷺ کے بعد اگرکسی نے نبوت کا دعویٰ کیا تو وہ کذاب‘دجال‘جھوٹا اور کافر ہے‘ اورجس کسی نے بھی اس کی تصدیق کی‘ اس کو مان لیا وہ بھی دائرہ اسلام سے خارج اور مرتد شمار ہوگا ۔ (رسول اکرم ﷺ اور ہم :صفحہ476‘طبع دوم :جولائی2014ء)\nجھوٹی نبوت کااقرار\n٭ اگر کسی نے حضور ﷺ کے بعدکسی نبی کی نبوت کا اقرار کرلیا یا خود اپنے نبی ہونے \n\n پچھلا صفحہ\nاگلا صفحہ"
        },
        {
            "صفحہ": 14,
            "متن": "کادعویٰ کیا تو وہ مرتدہے‘ واجب القتل ہے‘ اس کی بیوی کا اس سے نکاح ختم ہوگیا۔ (رسول اکرم ﷺ اور ہم :صفحہ476‘طبع دوم :جولائی2014ء) \nحضور ﷺ خاتم النّبییّن\n٭ اس بات پر ابتداء ِاسلام سے اجماع (اُمّت) چلا آرہا ہے کہ حضور ﷺ خاتم النّبیّین ہیں۔(سیرت ِ خیرالانام b :صفحہ50‘طبع اوّل :اکتوبر 2013ء) \nحضور ﷺ کادورِرسالت\n٭ اب تاقیامِ قیامت کوئی نبی اور رسول آنے والا نہیں ۔اب حضور ﷺ کا دورِ رسالت ہے جو قیامت تک قائم ودائم رہے گا ۔(منہج ِانقلاب ِنبوی ﷺ :صفحہ303‘طبع اوّل :جون1987ء)\nخاتم النّبیّین\n٭ اگرچہ نبی اکرم ﷺ بھی یقیناً دوسرے انبیاء کی طرح اللہ کے ایک نبی ہیں‘لیکن آپ ؐ صرف نبی ہی نہیں بلکہ خاتم النّبیّین بنا کر بھیجے گئے ہیں ۔(مطالعہ قرآن حکیم کا منتخب نصاب جلددوم :صفحہ92‘طبع ہشتم :اپریل2019ء)\nخورشید ِہدایت\n٭ حضرت عیسیٰ علیہ السلام کے بعد نبوتِ محمدی ﷺ کا خورشید ِہدایت طلوع ہوا‘جن پر نبوت ختم اوررسالت کی تکمیل ہوئی۔(رسول اکرم ﷺ اور ہم :صفحہ75‘طبع دوم :جولائی2014ء) \nتکمیل ِرسالت کا مظہر اوّل\n٭ محمد رسول اللہﷺ پر رسالت کی تکمیل اس درجے میں یوں ہوئی کہ جو دین حق آپﷺ پر کامل ہوگیا‘اسے آپ ﷺ نے عملاً قائم کرکے اورنافذ کرکے دکھایا۔ یہ ہے درحقیقت تکمیل ِرسالت کا مظہر اوّل۔(رسولِ اکرم ﷺ اور ہم :صفحہ495‘طبع دوم :جولائی2014ء) \n\n پچھلا صفحہ\nاگلا صفحہ"
        },
        {
            "صفحہ": 15,
            "متن": "اَسلاف\n\n\n\n\n\nبزرگوں کی توہین\n٭ کسی معتمد علیہ بزرگ کی توہین کرنا‘ان کی تنقیص کرنا‘ان کے احترام کو مجروح کرنا‘ یہ ایک بہت بڑا فتنہ ہے ۔(ملفوظاتِ ڈاکٹر اسرار احمد‘صفحہ118‘طبع اوّل‘دسمبر 2015ء)\nاَسلاف سے مضبوط تعلّق\n٭ اَسلاف کے ساتھ دِلی محبّت اورعقیدت واحترام کاہمارا تعلّق کسی طورسے بھی کٹنے نہ پائے ۔اس کااس حدتک اہتمام کیاجائے کہ اگر ہمارے بزرگوں کی کتابوں میں کوئی ایسی چیز نظر آبھی جائے جو ہمارے لیے بظاہر قابل ِ اعتراض ہو تو اوّلاً ہم اس کی بہتر سے بہتر تاویل کرنے کی کوشش کریں گے‘ اگر تاویل کی گنجائش موجود ہو۔ لیکن اگر یہ ممکن نہ ہوتو ہم یہ رائے قائم کریں گے کہ یہ قابل ِ اعتراض بات ان کی کتاب میں کسی اور نے شامل کردی ہوگی ۔ اس لیے کہ تاریخی طورپر یہ ثابت ہے کہ اعداء نے بڑے پیمانے پر یہ کام کیے ہیں ۔(جماعت ِ شیخ الہند ؒ اور تنظیم اسلامی :صفحہ352‘طبع ششم :اپریل2015ء)\nاَسلاف سے منقطع\n٭ اسلاف سے منقطع ہوکر انسان بے لنگر کا جہاز یا کٹی ہوئی پتنگ بن کررہ جاتا ہے۔ چنانچہ جن لوگوں کا اسلاف کے ساتھ ادب‘احترام‘تعظیم‘اعتماد اور محبّت کا تعلّق کمزورپڑجاتاہے یا منقطع ہوجاتا ہے وہ بڑی آسانی سے فتنوں کا شکار ہوجاتے ہیں۔(جماعت ِ شیخ الہند ؒ اور تنظیم اسلامی :صفحہ353‘طبع ششم :اپریل2015ء)\n\n پچھلا صفحہ\nاگلا صفحہ"
        },
        {
            "صفحہ": 16,
            "متن": "کسوٹی\n٭ جو شخص بھی دین کی کسی خدمت کا مدعی ہو اُ س کو پرکھنے‘ اس کے خلوص کو جانچنے کا ایک معیار اور اصول یہ بھی بنالیجیے کہ اس کی صحبت میں بیٹھنے سے‘ اُس کی باتیں سننے سے‘ اُس کی کتابیں پڑھنے سے آیا اَسلاف کے ساتھ دل میں احترام‘محبّت اور حسن ظن پیدا ہوتا ہے یا اس کے برعکس سوء ِ ظن کا معاملہ پیدا ہوتا ہے۔ یہ گویا اس بات کے لیے ایک اہم پہچان ہوگی کہ جوکام بھی خدمت ِدین یا قرآن کے نام پر اٹھایا گیا ہے آیا وہ صحیح رُخ پرجارہا ہے یاغلط رُ خ پر ۔(جماعت ِ شیخ الہند ؒ اور تنظیم اسلامی :صفحہ353‘طبع ششم :اپریل2015ء)\n\n پچھلا صفحہ\nاگلا صفحہ"
        },
        {
            "صفحہ": 17,
            "متن": "اسلام اور ایمان\n\n\n\n\n \n\n\n\n\n\nبنیانِ مرصو ص بنانے کی صلاحیت رکھنے والا نظریہ\n٭ پاکستان میں بسنے والوں کی عظیم اکثریت کو ایک بنیانِ مرصوص بنانے کی صلاحیت رکھنے والا’’نظریہ ‘‘ صرف اور صرف ایمان ہے۔( استحکامِ پاکستان‘صفحہ179‘طبع اوّل‘مارچ 1986ء)\nایمان اور توکّل\n٭ ایمان کا سب سے بڑا ثمرہ توکّل ہے‘یہ یقین کہ میرے لیے کچھ نہیں ہوگا جب تک اللہ کی توفیق شامل نہ ہو۔اقامت ِدین کی جدّوجُہد کی راہ میں قدم بڑھانے والوں میںیہ وصف ہونا ضروری ہے۔ (ملفوظات ِڈاکٹر اسراراحمد ؒ‘صفحہ :17‘طبع اوّل‘دسمبر 2015ء)\nایمان کی رمق\n٭ اگر بُرائیوں پر دل کی کڑھن بھی موجود نہ رہے تو معلوم ہوا کہ ایمان کی رمق بھی اندر باقی نہیں رہی ہے۔ (مقام عزیمت:صفحہ 22‘طبع اوّل:جنوری 1992ء)\nاسلام ایک مکمل نظام ِزندگی\n٭ اسلام ایک مکمل نظامِ زندگی ہے‘یہ اپنا غلبہ چاہتا ہے‘یہ مغلوب ہونے کے لیے نہیں آیا ۔حق کا تویہ حق ہے کہ وہ غالب ہو‘سربلند ہو‘نہ کہ وہ مغلوب اور پامال ہو ۔(تنظیم ِاسلامی کی دعوت‘صفحہ 6‘طبع اوّل‘اکتوبر 1995ء)\nایمان کی حقیقت\n٭ انسان کے ایمان کا محل ومقام اس کا قلب ہے ۔ایمان حقیقت میں ایک روشنی ہے‘ ایک نور ہے ۔(عائلی زندگی کے بنیادی اُصول:صفحہ 29‘طبع اوّل:ستمبر 1999ء)\n\n پچھلا صفحہ\nاگلا صفحہ"
        },
        {
            "صفحہ": 18,
            "متن": "ایمان کی اہمیت \n٭ کوئی عمل جس کی بنیاد میں ایمان نہیں ہے‘وہ حقیقتاًنیکی نہیں ہے‘بظاہر وہ نیکی کا کتنا ہی بڑا عمل نظر آتا ہو۔ (نورِفطرت اور نورِوحی :صفحہ 26) \nاتباعِ رسول ﷺ\n٭ محبوب کے ہر نقش قدم کی پیروی اورہرادا کی نقالی اپنے اوپر لازم کرلی جائے‘اسی طرز ِعمل کانام قرآن مجید کی اصطلاح میں اتباع ہے ۔(نبی اکرم ﷺ سے ہمارے تعلّق کی بنیادیں :صفحہ 16‘طبع اوّل :مارچ 1974ء)\nایمان بالرسالت کی شرط ِلازم\n٭ رسول اللہ ﷺ کی کامل اطاعت اور قرآن وسُنّت کے احکام پر سرتسلیم خم کرنا ایمان بالرسالت کی شرطِ لازم ہے ۔(نبی اکرم ﷺ سے ہمارے تعلّق کی بنیادیں :صفحہ13‘طبع :مارچ2020ء)\nایمان اور عمل ِصالح\n٭ ایمان اور عمل ِصالح کا چولی دامن کا ساتھ ہے اور یہ دونوں باہم لازم وملزوم ہیں ۔(راہِ نجات سورۃ العصر کی روشنی میں :صفحہ 53‘طبع اوّل :ستمبر 1973ء)\nامن وسلامتی کی راہ\n٭ امن وسلامتی کی اس صراطِ مستقیم کے سوا جو ایمان واسلام پر مبنی ہے‘انسان کے لیے سکون اوراطمینان کی کوئی اور راہ ہے ہی نہیں‘اور انسانی تاریخ اس پر گواہ ہے کہ انسان نے اس شاہراہ سے ہٹ کر جب کبھی کوئی دوسری راہ اختیار کی‘خدا کی زمین فتنہ وفساد سے بھر گئی ۔ (قرآن اورامن ِ عالم :صفحہ 10‘طبع اوّل :جنوری 1970ء)\nضعف ِایمان\nز نفا ق سے پہلے ایک منزل ضعف ِایمان کی ہے کہ ایمان ابھی اس درجے پختہ نہیں ہوا کہ انسان کا عمل پورے طور پراس کے تابع ہوسکے ۔چنانچہ عمل میں بھی کمی اور \n\n پچھلا صفحہ\nاگلا صفحہ"
        },
        {
            "صفحہ": 19,
            "متن": "کوتاہی کا صدور ہوتا رہتا ہے‘لیکن ضعف ِایمانی کی اس کیفیت کا یہ ایک لازمی امر ہے کہ انسان اپنی خطا کا اعتراف کرتا ہے‘جھوٹ بہانے نہیں بناتا‘بلکہ اپنی غلطی اورکوتاہی کو صاف تسلیم کرلیتا ہے‘اللہ تعالیٰ سے معافی کا خواستگار ہوتا ہے‘نبی ﷺ سے بھی معذرت کرتا ہے اوراستدعا کرتا ہے کہ میرے لیے اللہ سے استغفارکیجیے ۔ جب تک یہ صورت برقرار رہے‘ اسے نفاق نہیں کہا جائے گا‘ بلکہ اسے ضعف ِایمان سے تعبیر کیا جائے گا ۔(جہاد سے گریزکی سزا نفاق:صفحہ 8‘طبع اوّل :دسمبر 2002ء)\nاسلام ایک مکمل دین\n٭ اسلام ایک مکمل دین ہے ۔اس میں انفرادی زندگی کے تین شعبے بھی ہیں (یعنی مذہب بھی ہے ) اور اجتماعی زندگی کے تین گوشے یعنی معاشی‘سیاسی‘سماجی نظام بھی ہے۔ اسی معاشی‘سیاسی اور سماجی نظام کے تحت قوانین بنتے ہیں‘جیسے کریمنل لا‘ سول لا‘ قانونِ شہادت‘قانونِ وراثت وغیرہ ۔ اسلام کے معاشی قانون میں سود حرام ہے‘ جوا حرام ہے‘سماجی قانون میں شرا ب حرا م ہے ۔اسلام کہتا ہے کہ مسلم معاشرہ مخلوط نہیں ہوگا بلکہ سوسائٹی جدا گانہ ہوگی ۔ان ساری چیزوں سے جو نظام بنتا ہے‘ اسلام ان تمام چیزوں کا مجموعہ ہے ۔ (ایک یادگار انٹرویو:صفحہ39‘طبع اوّل :اگست2014ء )\nجہاں نما\n٭ ایمان درحقیقت کوئی خارج سے ٹھونسی جانے والی چیز ہے ہی نہیں‘ اس کی شمع تو انسان کے اپنے باطن میں روشن ہے اوراس کا قلب بذات ِخود وہ جہاں نما ہےجس میں کائنات کے وہ تمام حقائق ازخود منعکس ہیں‘جن کا دوسرا نام ایمان ہے۔(مسلمانوں پر قرآن مجید کے حقوق:صفحہ11‘طبع اوّل :جنوری 1969ء )\nاسلام اورایمان\n٭ اسلام کا تعلّق انسان کے ظاہری اعمال سے‘جبکہ ایمان کا تعلّق قلبی یقین سے ہے۔ اب جس شخص کو یہ دونوں حاصل ہوں‘یعنی عمل میں اسلام کی پابندی ہو‘شریعت کی \n\n پچھلا صفحہ\nاگلا صفحہ"
        },
        {
            "صفحہ": 20,
            "متن": "پابندی ہو اور دل میں اللہ پراورتمام امورِایمانیہ پر یقین ہو تو اب اسے مسلم کہہ لیں یامؤمن کہہ لیں‘کوئی فرق واقع نہیں ہوتا۔(اسلام‘ایمان اور احسان :صفحہ25‘طبع اوّل :نومبر 2010ء )\nاُخروی نجات کادارومدار\n٭ اُخروی نجات کادارومدار ایمان پر ہے ۔دل میں ایمان ہو گا تو نجات ہوگی‘ورنہ نہیں۔(اسلام‘ایمان اور احسان :صفحہ28‘طبع اوّل :نومبر 2010ء )\nبڑی سعادت\n٭ اگر اسلام کے نفاذ کی وجہ سے کوئی شخص اقتدار اورمنصب سے ہٹادیا جائے تو اس سے بڑی سعادت اورکوئی نہیں ۔(اسلام میں عورت کا مقام :صفحہ10‘طبع اوّل :اپریل 1984ء )\nموم کی ناک\n٭ اسلام موم کی نا ک نہیں ہے کہ حسب ِخواہش اسے جس طرف چاہیں موڑلیا جائے۔(اسلام میں عورت کا مقام :صفحہ87‘طبع اوّل :اپریل 1984ء )\nنور انی عنصر\n٭ ہمار اجو نورانی عنصر ہے‘ایمان او رعمل صالح سے اس کی نورانیت میں اضافہ ہوتاہے اور اس کے برعکس گناہوں او رنفسانیت سے یہ نور بجھتا چلاجاتا ہے ۔(حقیقت واقسامِ شرک :صفحہ46‘طبع اوّل :اکتوبر 2008ء )\nمادّی وسائل\n٭ ہمارا سارا توکّل اورانحصار مادی اسباب ووسائل پر ہے‘اگر یہ حاصل ہیں تو دلجمعی بھی حاصل ہے‘یہ نہیں ہیں تودل اُڑا ہوا ہے ۔اللہ کی قدرت پر اتنا یقین نہیں ہے‘جتنا کہ مادی وسائل کے نتائج پر یقین ہے۔(حقیقت واقسامِ شرک :صفحہ58‘طبع اوّل :اکتوبر 2008ء )\n\n پچھلا صفحہ\nاگلا صفحہ"
        },
        {
            "صفحہ": 21,
            "متن": "ابلیسیت کو خطرہ\n٭ ابلیسیت کو کوئی خطرہ نہ جمہوریت سے ہے‘نہ اشتراکیت سے ‘بلکہ صرف اور صرف اسلام سے ہے۔ (اسلام کے انقلابی فکر کی تجدیدوتعمیل :صفحہ20‘طبع اوّل :دسمبر 1994ء )\nخالص اسلام کے لیے تحریک\n٭ جب تک خالص اسلام کے حوالے سے تحریک نہیں چلے گی‘کوئی فائدہ نہیں ہوگا۔ گڈمڈکر کے تحریک چلائیں گے تو گڈمڈ نتیجہ نکلے گا ۔(بصائر :صفحہ17‘طبع اوّل :مارچ2006ء )\nایمان کی حیثیت\n٭ ایمان کی حیثیت جڑکی ہے اور اسلام کی حیثیت درخت کی ہے‘جبکہ اعمالِ صالحہ اسی ایمان اور اسلام کے ثمرات ہیں ۔ (توحید ِعملی :صفحہ20‘طبع اوّل :مارچ 1985ء)\n یقین\n٭ آپ ماچس سے کاغذ جلاسکتے ہیں لیکن پھر بھی آپ کو یقین رہے کہ میں نہیں جلا سکتا اگر اللہ نہ چاہے ۔اور اگر اللہ چاہے تو دیا سلائی کے بغیر بھی کا غذ جل جائے گا ۔یہ یقین اگر نہیں ہے تو ایمان نہیں ہے ۔ (توحید ِعملی :صفحہ188‘طبع اوّل :مارچ 1985ء)\nایمان\n٭ بغیر ایمان انسان کا کوئی عمل بارگاہِ خداوندی میں مقبول نہیں ہوسکتا ۔(مطالعہ قرآن حکیم کا منتخب نصاب :صفحہ66‘طبع اوّل :مارچ1978ء)\nگناہ ِکبیرہ\n٭ گناہ ِکبیرہ سے انسان ایمان واسلام سے نکلے گا تو نہیں‘البتہ گناہ کی کمیت وکیفیت کی نسبت سے ایمان کم ہوجائے گا ۔ (حقیقت ِایمان :صفحہ88‘طبع اوّل :فروری 2003ء)\nایمان اوراسلام\n٭ اسلام کی داخلی کیفیت کانام ’’ایمان ‘‘ ہے اور ایمان کے خارجی مظہر کا نام ’’اسلام ‘‘ \n\n پچھلا صفحہ\nاگلا صفحہ"
        },
        {
            "صفحہ": 22,
            "متن": "ہے ۔درحقیقت دونوں لازم وملزوم ہیں۔(حقیقت ِایمان :صفحہ116‘طبع اوّل :فروری 2003ء)\nنفاق سامنے کب آتا ہے ؟\n٭ اگر ایمان کے تقاضے پر لبیک کہا تو ایمان کی ترقی واضافے کی طرف سفر شروع ہوجائے گا ۔جبکہ دوسری طرف علائق دُنیوی انسان کو رکنے کا مشورہ دیتے ہیں کہ پاس بیٹھے رہو او ربہانہ بنادو‘یا جھوٹ بول دو‘بلکہ ضرورت پڑے تو قسمیں کھاکر اس آزمائش سے خود کو بچالو ۔پس ! ایسے ہی موقع پر نفاق نکھر کر سامنے آجائے گا۔(حقیقت ِایمان :صفحہ163‘طبع اوّل :فروری 2003ء)\nشعوری ایمان\n٭ شعوری ایمان وہ ہےجس میں دل ودماغ دونوں متحد ہوں اور حقیقت میں یہی ایمان مطلوب ہے۔ (حقیقت ِایمان :صفحہ188‘طبع اوّل :فروری 2003ء)\nدو طرح کےنور\n٭ نور دوطرح کے ہیں ۔ایک نورِفطرت ہے جوانسان کے دل میں ہوتا ہے‘اور دوسرا نورِقرآن ہے ۔نور ِفطرت اور نورِقرآن مل کر نورِایمان بنتے ہیں ۔(سیرت ِ خیرالانام علیہ الصلاۃ والسلام :صفحہ150‘طبع اوّل :اکتوبر 2013ء)\n٭ {نُوْرٌ عَلٰی نُوْر}میں ایک نور ِفطرت ہے اور ایک نورِوحی‘ ان دونوں کے امتزاج سے نورِایمانی وجود میں آتا ہے۔(اُمُّ المُسَبِّحات‘یعنی سورۃ الحدید :صفحہ122‘طبع اوّل :جون2005ء)\nبتدریج زوال\n٭ خلافت ِراشدہ کے خاتمے کے بعد سے اسلام کا بتدریج زوال شروع ہوگیا۔یہ زوال اپنی انتہا کو اب پہنچا ہے‘جبکہ پوری دنیا میں زمین کے ایک انچ پر بھی اللہ کا دین قائم نہیں ہے ۔ (سیرت ِ خیرالانام علیہ الصلاۃ والسلام  :صفحہ237‘طبع اوّل :اکتوبر 2013ء)\n\n پچھلا صفحہ\nاگلا صفحہ"
        },
        {
            "صفحہ": 23,
            "متن": "رشتہ ایمان\n٭ رشتہ ایمان موجود ہے تو محبّت ہے ‘اور اگر یہ رشتہ ایمان موجود نہیں ہے تو چاہے حقیقی بھائی ہو‘چاہے باپ اور بیٹے کی نسبت ہو‘چاہے بیوی او رشوہر کا تعلّق ہو‘سب پس منظر میں جاکر دھندلاجائے گا ۔(حزب اللہ کے اوصاف :صفحہ146‘طبع اوّل :جون2006ء)\nکل کی کل خیر\n٭ ایمان سب سے بڑی خیر ہے‘شریعت کل کی کل خیر ہے ۔(حزب اللہ کے اوصاف :صفحہ219‘طبع اوّل :جون2006ء)\nایمان کا جزوِ لازم\n٭ اللہ تعالیٰ صرف کلیات کا عالم نہیں بلکہ جزئیات کا بھی عالم ہے‘زمین وآسمان اور بحروبر کا چھوٹے سے چھوٹا واقعہ بھی اُس کے علم میں ہے ۔یہ بات اگرچہ ہمارے ذہن میں نہیں آسکتی‘لیکن ایمان کا جزوِ لازم ہونے کی حیثیت سے اس پر ایمان رکھنا ناگزیر ہے ۔ (اُمُّ المُسَبِّحات‘یعنی سورۃ الحدید :صفحہ68‘طبع اوّل :جون2005ء)\nایمان او رعمل صالح\n٭ ایمان او رعمل صالح کا چولی دامن کا ساتھ ہے ۔ایمان اگر حقیقی اور فی الواقع قلب ِانسانی میں جاگزیں ہوگیا ہو توممکن نہیں ہے کہ انسان کی سیرت وکردار میں اس کی جھلک نظر نہ آئے ۔(مطالعہ قرآن حکیم کا منتخب نصاب جلداوّل :صفحہ36‘طبع دہم :اپریل2019ء)\nایما ن بالرسا لت\n٭ ملائکہ پر ایمان‘کتابوں پر ایمان او رنبیوں پر ایمان‘تو اگر ان تینوں کو بریکٹ کرلیا جائے تو ان کا حاصل ہو گا ’’ایمان بالرسالۃ۔‘‘(مطالعہ قرآن حکیم کا منتخب نصاب جلداوّل :صفحہ53‘طبع دہم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 24,
            "متن": "ایمان کا کمزور ترین درجہ\n٭ اگر برائیوں پر دل کی کڑھن بھی موجود نہ رہے تو معلوم ہوا کہ ایمان کی رمق بھی اندر باقی نہیں رہی ہے ۔(مطالعہ قرآن حکیم کا منتخب نصاب جلداوّل :صفحہ84‘طبع دہم :اپریل2019ء)\nایمان\n٭ ایمان اَمن سے بنا ہے‘ اور امن کی ضد خوف بھی ہے اور غم بھی ۔(مطالعہ قرآن حکیم کا منتخب نصاب جلداوّل :صفحہ100‘طبع دہم :اپریل2019ء)\nایمان حقیقی کی روشنی\n٭ اگر ایمان حقیقی کی روشنی کسی کو میسّر آگئی ہو توا س کو عام کرنا اور اسے زیادہ سے زیادہ انسانوں تک پہنچانا اس کی ذمہ داری ہے اور یہ کام اس پر واجب اور فرض ہے ۔(مطالعہ قرآن حکیم کا منتخب نصاب جلداوّل :صفحہ204‘طبع دہم :اپریل2019ء)\nاصل نور\n٭ نور تو اصل میں ایمان ہے‘اگر ایمان میسّر نہیں تو پھر نور کہاں ؟اس صورت میں تو تاریکیاں ہی تاریکیاں ہیں ۔(مطالعہ قرآن حکیم کا منتخب نصاب جلداوّل :صفحہ205‘طبع دہم :اپریل2019ء)\nنورِایمان \n٭ نورِایمان نہ ہو تو حقائق کا ادراک ممکن نہیں ہے ۔اسی کو بصیرت یعنی باطنی مشاہدہ کہا جاتا ہے ۔رہی ہماری ظاہری بصارت تو وہ حیوانات کوبھی حاصل ہے ۔(مطالعہ قرآن حکیم کا منتخب نصاب جلداوّل :صفحہ205‘طبع دہم :اپریل2019ء)\n٭ جب انسان کا باطن نورِایمان سے منور ہوجاتا ہے تو اس کے اثرات اور اس کے ثمرات ونتائج انسانی شخصیت میں لازماً ظاہر ہوتے ہیں ۔(مطالعہ قرآن حکیم کا منتخب نصاب جلداوّل :صفحہ231‘طبع دہم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 25,
            "متن": "ز قلب میں جو نورِایمان ہے‘وہ میدانِ حشر میں ظاہر ہوجائے گااوراس کی روشنی انسان کے سامنے پڑے گی۔(مطالعہ قرآن حکیم کا منتخب نصاب جلداوّل :صفحہ397‘طبع دہم :اپریل2019ء)\nفرشتوں پرایمان\n٭ فرشتوں پر ایمان ہمارے ایمانیات کا لازمی حصّہ ہے ۔دنیا میں دیوتاؤں کے تصوّرات درحقیقت ’’فرشتوں پرایمان‘‘ ہی کی بگڑی ہوئی شکل ہے ۔اس تصوّر میں بنیادی غلطی یہ ہوئی کہ فرشتوں کو بااختیار سمجھ لیاگیا ۔قرآن مجید واضح کرتا ہے کہ اگرچہ ملائکہ ایک نوری مخلوق ہیں اوران کارتبہ بہت بلند ہے لیکن وہ بااختیار مخلوق نہیں۔(مطالعہ قرآن حکیم کا منتخب نصاب جلداوّل :صفحہ392‘طبع دہم :اپریل2019ء)\nایمان کی حقیقت\n٭ ایمان حقیقت میں ایک روشنی ہے‘ایک نور ہے اور انسان کے ایمان کا محل ومقام اس کا قلب ہے ۔(مطالعہ قرآن حکیم کا منتخب نصاب جلداوّل:صفحہ397‘طبع دہم :اپریل2019ء)\nاصولِ ثلاثہ\n٭ (۱)توحید (۲)معاد (۳)رسالت ۔اسلام کا پورا قصر انہی تین بنیادوں پر استوار ہوا ہے ۔ (مطالعہ قرآن حکیم کا منتخب نصاب جلددوم :صفحہ31‘طبع ہشتم :اپریل2019ء)\nایمان کی راہ\n٭ ایمان کی راہ میں قدم رکھو تو ذہنی طورپر تیار ہوکر آؤ کہ آزمائشو ں اور امتحانات سے گزرناہوگا۔تکالیف اور مصائب تواس راہ کے سنگ ِمیل ہیں اوریہ سب چیزیں اہل ِ ایمان کو جانچنے اور مزید نکھارنے کا ذریعہ ہیں ۔(مطالعہ قرآن حکیم کا منتخب نصاب جلددوم :صفحہ242‘طبع ہشتم :اپریل2019ء)\nاہل ِسُنّت کا عقیدہ\n٭ اہل ِسُنّت کا مجمع علیہ عقیدہ ہے کہ جس شخص کے دل میں ایمان کی کچھ رمق بھی ہوگی وہ \n\n پچھلا صفحہ\nاگلا صفحہ"
        },
        {
            "صفحہ": 26,
            "متن": "اپنے گناہوں کی سزا پاکر بالآخر جہنّم سے نکال لیاجائے گا ۔جہنّم میں خلود صرف ان کے لیے ہے جن کے دلوں میں سرے سے ایمان کی کوئی رمق نہیں ہوگی ۔(مطالعہ قرآن حکیم کا منتخب نصاب جلددوم :صفحہ485‘طبع ہشتم :اپریل2019ء)\nاسلام پر عمل کرنا\nاس وقت کے حالات میں جتنے اسلام پر عمل کرنا قانوناً ممکن ہے‘لازماً کیا جائے‘ مشکل اگرچہ کتنا ہی ہو۔مشکل اور ناممکن میں فرق ہے ۔چورکا ہاتھ کاٹنا میرے لیے ناممکن ہے‘زانی کو سنگسار کرنا میرے لیے ناممکن ہے‘لیکن گھر میں شرعی پردہ نافذکرلینا میرے لیے ممکن ہے‘مشکل ضرور ہے۔(قرآن حکیم اورہم :صفحہ377‘طبع چہارم :ستمبر2015ء)\nایمان کا تقاضا\nایک مؤمن کے ایمان کا تقاضا ہے کہ وہ بڑے ذوق وشوق اوراشتیاق کے ساتھ اس بات کا منتظر رہے کہ کب وہ وقت آئے کہ وہ اللہ کی راہ میں گردن کٹاکر سرخروہو۔ (رسول اکرم ﷺ اور ہم :صفحہ331‘طبع دوم :جولائی2014ء)\n\n پچھلا صفحہ\nاگلا صفحہ"
        },
        {
            "صفحہ": 27,
            "متن": "اسلامی انقلاب\n\nاسلامی انقلابی جدّوجُہد\n٭ اسلامی انقلابی جدّوجُہد وہ واحد جدّوجُہد ہے‘جس میں شریک افراد کے لیے ناکامی کا کوئی سوال ہی پیدا نہیں ہوتا ۔ ( استحکام پاکستان‘صفحہ182‘طبع اوّل‘مارچ 1986ء)\nپاکستان کے استحکام کا واحد ذریعہ\n٭ پاکستان کے استحکام کا واحد ذریعہ اسلامی انقلاب ہے ۔( استحکام پاکستان‘صفحہ182‘طبع اوّل‘مارچ 1986ء)\nاسلامی انقلاب\n٭ اسلامی انقلاب کے لیے طریق محمدی علی صابھا الصلوۃ والسلام کو اختیار کرناہوگا۔(ملفوظات ِڈاکٹر اسراراحمد ؒ‘صفحہ52‘طبع اوّل‘دسمبر 2015ء)\nعظیم انقلابی جدّوجُہد\n٭ یہ ایک تاریخی حقیقت ہے کہ نبی اکرمﷺ نے انسانی تاریخ کا عظیم ترین انقلاب برپا کیا اوراس کے لیے آپ ﷺ نے عظیم انقلابی جدّوجُہد کی۔(ملفوظاتِ ڈاکٹر اسرار احمد ؒ‘صفحہ160‘طبع اوّل‘دسمبر 2015ء)\nنظامِ خلافت کا آغاز\n٭ نظامِ خلافت کے احیاء کے کام کاآغاز ان شاء اللہ العزیز افغانستان اورپاکستان پر مشتمل اس خطہ ارضی سے ہوگا ۔ (تنظیم اسلامی کی دعوت :صفحہ 48‘طبع اوّل اکتوبر 1995ء)\nتکبیر رب کا مفہوم\n٭ ’’تکبیر رب ‘‘ کا حقیقی مفہوم یہ ہوگا کہ اللہ تعالیٰ کی زمین پر اُس کے احکام‘ اُس کی ہدایات اور اُس کے اوامر ونواہی کی تعمیل کی جارہی ہو‘ اُس کا عطاکردہ آئین \n\n پچھلا صفحہ\nاگلا صفحہ"
        },
        {
            "صفحہ": 28,
            "متن": "اوراُس کے نازل کردہ قوانین عملاً نافذہوں‘ اور اس طرح اسے حقیقی طورمقتدر تسلیم کیا گیا ہو۔ (نبی اکرم ﷺ سے ہمارے تعلّق کی بنیادیں :صفحہ24‘طبع :مارچ2020ء)\nاجتماعی ماحول کی تبدیلی\n٭ اگر اجتماعی ماحول خراب ہے تواس کی خرابی لازماً افرادکی زندگیوں میں سرایت کرے گی‘اوراس سے بچنے کی ایک ہی راہ ممکن ہے کہ ماحول کو تبدیل کردیا جائے یاکم ازکم اس کو تبدیل کرنے کی جدّوجُہد مسلسل جاری رکھی جائے ۔(راہِ نجات سورۃ العصر کی روشنی میں :صفحہ 57‘طبع اوّل :ستمبر 1973ء)\nانقلاب\n٭ انقلاب یہ ہوتا ہے کہ کسی جگہ پر جو نظام قائم ہے‘اس کو جڑ سے اکھیڑنا ہے‘بنیادی تبدیلی لانی ہے اور پورے نقشے کو بدلنا ہے ۔( اُسوئہ رسول ﷺ :صفحہ 58‘طبع اوّل :دسمبر 1983ء)\nانقلابی مشن\n٭ ایک نظام کو کسی معاشرے پر برپا کرنا اس کے بغیر ممکن نہیں کہ پہلے وہاں پرموجود نظام کوجڑوں سے اکھیڑ ا جائے ۔ (سورۃ الصف :صفحہ 47‘طبع اوّل :اپریل 2001ء)\nاہل مغرب کے لیے اصل خطرہ\n٭ مغرب کو اصل خطرہ یہ ہے کہ کہیں لوگ اسلام کی طرف نہ دیکھنے لگیں ۔یہی بات اقبال نے اپنی نظم ’’ابلیس کی مجلس شوریٰ ‘‘ کے اندر ابلیس کی زبان سے کہلوائی تھی : ــ\nعصر حاضر کے تقاضاؤں سے ہے لیکن یہ خوف\nہو نہ جائے آشکارا شرعِ پیغمبرؐ کہیں!                            (توبہ کی عظمت اور تاثیر :صفحہ 43‘طبع اوّل :نومبر 2011ء)\nاسلامک ورلڈ آرڈر\n٭ اسلامک ورلڈ آرڈرمنصفانہ اورعادلانہ نظام ہے اوراس کے بارے میں محمد رسول\n\n پچھلا صفحہ\nاگلا صفحہ"
        },
        {
            "صفحہ": 29,
            "متن": "اللہﷺ نے خوشخبری دی ہے کہ یہ قیامت سے قبل پوری دنیا پرغالب ہوگا ۔(رسول انقلابﷺ کاطریق انقلاب:صفحہ 9‘طبع اوّل :ستمبر2004ء )\nاسلام کا عالمی انقلاب\n٭ اسلام کا عالمی انقلاب پکاررہا ہے اور ’’مَنْ اَنْصَارِیْ اِلَی اللہِ ‘‘ کی آواز ہم اپنے روحانی کانوں سے سن سکتے ہیں ۔(عظمت ِمصطفیٰ ﷺ:صفحہ56‘طبع اوّل :جولائی 2001ء )\nہمہ گیر انقلاب\n٭ دنیا کے تمام انقلابات جزوی تھے‘جبکہ نبی اکرم ﷺ کالایا ہوا انقلاب ہمہ گیر تھا۔(انقلاب ِنبوی ﷺ کااساسی منہاج:صفحہ3 )\nفرد میں اسلامی انقلاب\n٭ اگر آپ چاہتے ہیں کہ ایک فرد میں اسلامی انقلاب آجائے تو ظاہر بات ہے کہ آپ کو سب سے پہلے اس کی سوچ اور اس کے نقطہ نظر کا جائزہ لینا ہوگااوراس کے فکر کی اصلاح سے کام کا آغاز کرناہوگا۔ (انقلاب ِنبوی ﷺ کااساسی منہاج:صفحہ10 )\nواحد انقلاب\n٭ دنیا میں جتنے بھی انقلاب آئے‘ا س کا آئیڈیا دینے والے کوئی او رلوگ تھے اور اس کوعملی جامہ پہنانے والے دوسرے لوگ ۔انقلاب ِمحمدی ﷺ وہ واحدانقلاب ہے جس کے تمام مراحل نبی کریم ﷺ کی حیات ِدنیوی میں مکمل ہوئے۔(بصائر :صفحہ116‘طبع اوّل :مارچ2006ء )\nانقلاب کی ابتدا\n٭ انقلاب کی ابتدا سیاسی میدا ن سے نہیں‘بلکہ علم وفکر اور فلسفہ وحکمت کے میدان سے ہوگی ۔ (پاکستان کی سیاست کا پہلا عوامی وہنگامی دور :صفحہ40‘طبع اوّل :ستمبر 1996ء)\nدورِ حاضر کا انقلاب\n٭ اگر چہ دنیا میں سُنّیوں کے مقابلے میں شیعہ تعدادکے اعتبار سے بہت قلیل ہیں‘لیکن \n\n پچھلا صفحہ\nاگلا صفحہ"
        },
        {
            "صفحہ": 30,
            "متن": "اس صدی میں اگر کہیں انقلاب برپا کیا تو شیعوں نے کیا‘ایک بڑی مستحکم بادشاہت کا تختہ اُلٹا اور اپنی فقہ کے مطابق ایک نظام قائم کرلیا ۔(اُمّت ِمسلمہ کے لیے سہ نکاتی لائحہ عمل :صفحہ107‘طبع اوّل :اکتوبر 1990ء)\nقیام ِعدل وانصاف\n٭ ادائے امانت اور قیام ِعد ل وانصاف کے بغیر کسی بھی صحت مند اجتماعی نظام کی تعمیر کی توقع نہیں کی جاسکتی۔(قرآن حکیم کی سُورتوں کے مضامین کا اجمالی تجزیہ :صفحہ35‘طبع اوّل :رمضان المبارک1398ھ)\nانقلاب ِنبوی ﷺ\n٭ انقلاب ِنبوی ﷺ کے اساسی منہج کے چار عناصر ہیں : تلاوت ِآیات‘تزکیہ اور تعلیم کتاب وحکمت۔ (اصلاحِ معاشرہ کاقرآنی تصوّر :صفحہ83‘طبع اوّل :نومبر 2018ء)\nانقلابی عمل کا ماخذ\n٭ انقلابی عمل کا واحد ذریعہ اور ماخذسیرت ِمحمد ی ﷺ ہے۔(خلافت کی حقیقت :صفحہ170‘طبع اوّل :اکتوبر 1996ء)\nاسلامی نظام\n٭ نماز‘روزہ‘حج او رزکوٰۃ سے کسی کوکوئی پریشانی نہیں ہوتی ۔دشمنوں کو پریشانی اُس وقت ہوتی ہےجب اسلامی نظام کی بات کی جاتی ہے ۔(سیرت ِ خیرالانام علیھا السلام والسلام  :صفحہ41‘طبع اوّل :اکتوبر 2013ء)\nکامل اورہمہ گیر انقلاب \n٭ کامل اور ہمہ گیر انقلاب کا منہاج اور نقشہ صرف سیرتِ محمدی ﷺ سے ہی مل سکتاہے۔اس کی وجہ یہ ہے کہ تاریخ انسانی میں کامل انقلاب صرف اور صرف حضرت محمد عربیﷺ نے برپا کیاہے ۔(منہج انقلاب ِنبوی ﷺ :صفحہ23‘طبع اوّل :جون1987ء)\n\n پچھلا صفحہ\nاگلا صفحہ"
        },
        {
            "صفحہ": 31,
            "متن": "اسلامی انقلابی جماعت\n٭ ایک منظّم اور تربیت یافتہ اسلامی انقلابی جماعت امر بالمعروف ونہی عن المنکر اور تحفظ حدوداللہ کے لیے پُرامن مظاہروں اور ان تمام طریقوں سے حکومت ِ وقت کو مجبور کردے کہ وہ معروفات کی ترویج کرے‘منکرات کا قلع قمع کرے اور حدود اللہ کو نافذکرے۔(منہج انقلاب ِنبوی ﷺ :صفحہ366‘طبع اوّل :جون1987ء)\nفلسفہ انقلاب\n٭ اب ایک ہی راستہ ہے کہ جوسلیم الفطرت لوگ آگئے ہیں‘ ان کو جمع کیا جائے او ران کا تزکیہ کیا جائے ۔ان کی نیتیں بھی خالص ہوجائیں‘کوئی کھوٹ نہ رہے ۔ ان کی شخصیتیں نکھر جائیں۔ لوگوں کو ان کے کردار کے بارے میں کوئی شک وشبہ نہ رہے۔ یہ آزمائشوں میں سے گزریں‘ امتحانوں میں سے نکلیں‘ اور کندن بن جائیں۔ پھر ان کو منظّم کرو‘ آرگنائز کرواور ان کو بٹ کر کوڑا بنالو ۔جیسے مختلف دھاگوں اور رسیوں کو بٹ دیں تو کوڑا بنتا ہے ۔علیحدہ علیحدہ دھاگا کمزور ہوتا ہے‘اسے جو چاہے توڑسکتا ہے۔لیکن دھاگوں کو بٹ کر رسیاں اور رسیوں کو باہم بٹ کر جو کوڑا بنایا جاتاہے‘یہ بہت مضبوط ہوتا ہے ۔چنانچہ آپ نے یہ جو کوڑ ابنایا ہے‘اب یہ کوڑا باطل کے سر پر دے مارو۔یہ ہے اصل میں فلسفہ انقلاب ۔(اُمُّ المُسَبِّحات‘یعنی سورۃ الحدید :صفحہ297‘طبع اوّل :جون2005ء)\nانقلاب کے ابتدائی مراحل\n٭ کسی انقلاب کے جو ابتدائی مراحل ہوتے ہیں ان میں جنہوں نے اپنی جانیں کھپائیں‘ اپنے مال کھپائے‘اپنی صلاحیتیں لگائیں‘ اپنا وقت لگایا‘اپنی زندگی لگائی‘ ان کا جو رتبہ ہے وہ بعد والوں کو کبھی نہیں مل سکتا ۔(اُمُّ المُسَبِّحات‘یعنی سورۃ الحدید :صفحہ312‘طبع اوّل :جون2005ء)\n\n پچھلا صفحہ\nاگلا صفحہ"
        },
        {
            "صفحہ": 32,
            "متن": "ذہین اقلیت\n٭ آپ کسی بھی معاشرے میں تبدیلی برپا کرنا چاہتے ہیں‘کسی قوم یا ہیئت اجتماعیہ کواسلام کے حق میں بدلنا چاہتے ہیں یا یو ں کہیے کہ کسی جگہ پربھی آپ اسلامی انقلاب برپا کرناچاہتے ہیں تواس کے لیے نبی اکرم ﷺ کے طریق انقلاب پراساسی منہاج یہی ہوگا کہ پہلے ذہین اقلیت کو تبدیل کیجیے ۔(مطالعہ قرآن حکیم کا منتخب نصاب جلددوم :صفحہ160‘طبع ہشتم :اپریل2019ء)\nفکر کی تبدیلی\n٭ اصل معاملہ فکر ہی کا ہے ۔اگر فکر بدلے گا‘سوچ بدلے گی‘تو انسان بدلے گا۔ انسان کی انفرادی تبدیلی کے لیے بھی فکر کی تبدیلی لازمی ہے اورکسی معاشرے میں انقلاب برپا کرنے کے لیے بھی فکر کی تبدیلی ناگزیر ہے ۔(مطالعہ قرآن حکیم کا منتخب نصاب جلددوم :صفحہ161‘طبع ہشتم :اپریل2019ء)\nفکر ی بنیاد\n٭ اسلامی انقلاب کے لیے فکر ی بنیاد بھی قرآن حکیم سے مہیا ہوتی ہے اور اس کا پورا اساسی منہاج بھی قرآن حکیم ہی پر مبنی ہے ۔(مطالعہ قرآن حکیم کا منتخب نصاب جلددوم :صفحہ161‘طبع ہشتم :اپریل2019ء)\nفیصلہ کن ولولہ\n٭ کوئی شخص خواہ بظاہر دبلا پتلا اور نحیف الجثہ ہو‘ابوبکر صدیق رضی اللہ عنہ کی مانند کہ جو نحیف ونزار ہی نہیں رقیق القلب بھی تھے‘لیکن اندر اگر ایک عزیمت اور ایک فیصلہ کن ولولہ موجود ہو تو یہ شخص ان لوگوں میں سے ہوگا جو تاریخ کے دھارے کا رخ موڑدیا کرتے ہیں ۔(مطالعہ قرآن حکیم کا منتخب نصاب جلددوم :صفحہ216‘طبع ہشتم :اپریل2019ء)\nانقلابِ اسلامی کا منہج عمل\n٭ اگرکسی کا یہ خیال ہے کہ قرآن حکیم انقلاب ِ اسلامی کے لیے کسی منہج عمل کی جانب\n\n پچھلا صفحہ\nاگلا صفحہ"
        },
        {
            "صفحہ": 33,
            "متن": "رہنمائی نہیں کرتا تواسے محسوس کرنا چاہیے کہ یہ قرآن مجید پر بھی ایک سنگین طعن ہے اور اللہ تعالیٰ کے ساتھ بھی حددرجہ ناروا سوئِ ظن۔(رسول اکرم ﷺ اور ہم :صفحہ191‘طبع دوم :جولائی2014ء)\nاسلامی انقلاب کے لیے جماعت کی ضرورت\n٭ اسلامی انقلاب کے لیے ایک جماعت چاہیے‘جان نثاروں کی جماعت‘ جوپورے طورپر منظّم ہو۔ جس کے لیے ہمارے دین کی اصطلاح ہے سمع وطاعت (Listen and obey) سنو اوراطاعت کرو۔گویاڈسپلن اس نوع کا ہوناچاہیے‘جیسے فوج میں ہوتا ہے۔ڈھیلے ڈھالے نظم کے ساتھ انقلاب نہیں لایا جاسکتا ۔(رسول اکرم ﷺ اور ہم :صفحہ358‘طبع دوم :جولائی2014ء)\nانقلاب کا طریقہ کار\n٭ آج اسلامی انقلاب برپا کرنے کے لیے ہمیں محمد رسول اللہ ﷺ کے انقلاب کا طریق کار اچھی طرح سمجھنا ہوگا اورپھر اسے apply کرنا ہوگا۔(رسول اکرم ﷺ اور ہم :صفحہ419‘طبع دوم :جولائی2014ء)٭ اگر آپ کو انقلاب کا طریق کار درکار ہےتو اس کے لیے آپ کو پیغمبر اسلام ﷺ کی سیرت کی طرف رجوع کرنا ہوگا۔(سیرتِ خیرالانام ﷺ :صفحہ145‘طبع اوّل :اکتوبر 2013ء)\nمحمد رسول اللہ ﷺ کا انقلاب\n٭محمد رسول اللہ ﷺ کا انقلاب اس اعتبار سے منفرد اورلاثانی ہے کہ ایک انسانی زندگی کے اندر‘کل 23سال کے عرصے میں‘ الف سے ی تک انقلاب کے تمام مراحل طے ہوگئے ۔ (رسول اکرم ﷺ اور ہم :صفحہ428‘طبع دوم :جولائی2014ء)\nانقلاب برپا کرنے کا کام\n٭ انقلاب برپا کرنے کا کام گھربیٹھے نہیں ہوا ۔اس کے لیے بڑی قربانیاںدی گئی ہیں ۔(رسول اکرم ﷺ اور ہم :صفحہ460‘طبع دوم :جولائی2014ء) \n\n پچھلا صفحہ\nاگلا صفحہ"
        },
        {
            "صفحہ": 34,
            "متن": "انقلابی عمل\n٭ ’’جہاد ‘‘کے لیے آج کے دور کی اصطلاح ہے ’’انقلاب‘‘۔انقلابی عمل ہی دراصل جہاد ہے۔ (جماعت ِ شیخ الہند ؒ اور تنظیم اسلامی :صفحہ197‘طبع ششم :اپریل2015ء)\nجہاد اور انقلابی عمل\n٭ میرے نزدیک جہاد اورانقلابی عمل دونوں مترادف الفاظ ہیں‘صرف اس فرق کے ساتھ کہ جہاد فی سبیل اللہ قرآن کی اصطلاح ہے ۔بڑی اہم مقدس ومحترم اصطلاح ہے جبکہ انقلابی عمل اس دور کی اصطلاح ہے ۔(جماعت ِ شیخ الہند ؒ اور تنظیم اسلامی :صفحہ216‘طبع ششم :اپریل2015ء)\nاقتدارسے محرومی\n٭ آج کا کوئی حکمران اگر اس لیے اقتدار سے محروم کردیا جائے کہ وہ خو دمسلمان جینا اوررہنا چاہتا ہے اورملک میں بھی اسلام لانا چاہتا ہے ‘اگراس وجہ سے حکومت سے محرو م ہونا پڑے تو یہ ایک بڑی شان داراورتابناک مثال قائم ہوجائے گی ۔ اس سے ایک جوش پیدا ہوگا ‘ولولہ ابھرے گا‘امنگیں جوان ہوں گی اورکروٹیں لیں گی‘ اسلام کے حق میں ایک نیا جذبہ پیدا ہوگا ۔(جماعت ِ شیخ الہند ؒ اور تنظیم اسلامی :صفحہ560‘طبع ششم :اپریل2015ء)\nتحریک ِشہیدینؒ\n٭ برعظیم پاک وہند کے مسلمانوں کی تاریخ میں ’’تحریک ِشہیدین‘‘ کو جو مقام حاصل ہے وہ کسی سے مخفی نہیں ۔سچ تو یہ ہے کہ دورِصحابہ ؓ کے بعد‘ایک خالص اسلامی تحریک ہونے کے اعتبار سے‘تحریک ِشہیدین کے ہم پلہ کوئی دوسری تحریک نظر نہیں آتی۔ اس تحریک کے قائد سید احمد بریلوی ؒ تھے اور ان کے ہاتھ پر بیعت کرنے والوں میں شاہ ولی اللہ ؒ کے پوتے شاہ اسماعیل شہید ؒ بھی شامل تھے ۔(منہج انقلاب ِنبوی ﷺ :صفحہ120‘طبع اوّل :جون1987ء)\n\n پچھلا صفحہ\nاگلا صفحہ"
        },
        {
            "صفحہ": 35,
            "متن": "اسلامی خلافت\n\nاسلامی خلافت \n٭ فرعون اورنمرود دونوں کی بادشاہتیں کافرانہ اورمشرکانہ تھیں‘کیونکہ وہ حاکمیت اور خدائی حقوق کے دعوے دار تھے ۔یعنی ہم جو چاہیں کریں گے‘لوگوں پر ہمارا حکم چلے گا ‘جبکہ سیدنا داؤد اور سلیمان علیہما السلام کی بادشاہت ایک اسلامی بادشاہت تھی‘کیونکہ وہ حکم الٰہی کے تحت چل رہی تھی‘ اور یہی اسلامی خلافت ہے ۔(ملفوظاتِ ڈاکٹر اسرار احمد ؒ‘صفحہ54‘55)\nذمی کی اصطلاح \n٭ ’’ذمی‘‘ کوئی قابل مذمت اصطلاح نہیں‘یہ تو درحقیقت لفظ ’’ذمہ‘‘ سے بنا ہوا ہے اوراس کا مفہوم یہ ہے کہ اسلامی ریاست یا نظام خلافت غیر مسلموں کی جان‘مال اورعزّت وآبرو کی حفاظت کا ذمہ لیتا ہے۔ (ملفوظاتِ ڈاکٹر اسرار احمد ؒ‘صفحہ78) \nخلافت علیٰ منہاج النبوت\n           کرئہ ارضی پر بالآخر اُمّت ِمحمد علیہ الصلوۃ والسلام  کی حکومت قائم ہوگی اور اللہ کے دین کا بول بالا ہوگا ۔گویا موجودہ نیو ورلڈ آرڈر‘جو درحقیقت جیو ورلڈ آرڈر (یعنی یہودیوں کی بالادستی کا عالمی نظام )ہے‘بالآخر اسلام کے ’’جسٹ ورلڈ آرڈر‘‘ (Just World Order) یعنی خلافت علیٰ منہاج النبوت کے عدل وقسط پر مبنی عالمی نظام میں تبدیل ہوکر رہے گا ۔(سابقہ اور موجودہ مسلمان اُمتوں کا ماضی‘حال اور مستقبل :صفحہ11‘طبع اوّل :اکتوبر 1993ء)\nخلافت\n٭ خلافت یا حکومت موجودہ اُمّت ِمسلمہ (جو اُمّت ِمحمد ﷺ ہے ) کو اسی طرح عطاکی جائے گی‘جس طرح اس سے پہلے اُمّت ِمسلمہ (بنی اسرائیل ) کو عطا کی گئی تھی۔(خلافت کی حقیقت :صفحہ14‘طبع اوّل :اکتوبر 1996ء)\n\n پچھلا صفحہ\nاگلا صفحہ"
        },
        {
            "صفحہ": 36,
            "متن": "غلبہ دین\n٭جس دین کو اللہ نے پسند فرمایا‘وہ مغلوب نہیں رہے گا ‘بلکہ اس کو غلبہ اور تمکن حاصل ہوگا ۔(خلافت کی حقیقت :صفحہ15‘طبع اوّل :اکتوبر 1996ء)\nخیر سے خالی\n٭ دین کے غلبے کے بعد تو اکثریت کے دین پر چلنا آسان ہوجائے گا ۔چنانچہ اس غلبے کے بعد بھی جو کفر پر اَڑا رہے گا گویا اس میں سرے سے کوئی خیر ہے ہی نہیں ۔(خلافت کی حقیقت :صفحہ17‘طبع اوّل :اکتوبر 1996ء)\nخراسان سے خلافت کا آغاز\n٭ خراسان اُس علاقے کانام ہے‘جس کا کچھ حصّہ اِس وقت پاکستان میں ہے اور زیادہ حصّہ افغانستان میں ہے ۔گویا یہی علاقے ہیں جہاں سے خلافت کا آغازہوگا۔ (خلافت کی حقیقت :صفحہ57‘طبع اوّل :اکتوبر 1996ء)\nخلافت کے حق دار\n٭ انسانوں میں خلافت کے حق دار صرف وہ لوگ ہیں جو اللہ کی حاکمیت کو تسلیم کرکے اس کے سامنے سراطاعت خم کردیں ۔ان کا یہ رویّہ ’’اسلام ‘‘ ہے اور وہ خود ’’مسلم ‘‘ ہیں۔ (خلافت کی حقیقت :صفحہ75‘طبع اوّل :اکتوبر 1996ء)\nنظام خلافت کی جدّوجُہ\nد٭ نظام خلافت قائم کرنے کی جدّوجُہد ہر مسلمان کے لیے فرضِ عین ہے۔(خلافت کی حقیقت :صفحہ197‘طبع اوّل :اکتوبر 1996ء)\nغلبہ دین کی جدّوجُہد\n٭ اگرکہیں صرف ایک ہی مسلمان ہے تواس پر بھی فرض ہے کہ وہ دین کے غلبے کی جدّوجُہد کرے۔ (خلافت کی حقیقت :صفحہ198‘طبع اوّل :اکتوبر 1996ء)\nخلافت کا دوبارہ ابھرنا\n٭ خلافت کا دوبارہ اُبھرنا یقینی ہے ۔اس کی خبریں صادق المصدوق ﷺ نے دی ہیں ۔ (سیرت ِ خیرالانامb :صفحہ238‘طبع اوّل :اکتوبر 2013ء)\n\n پچھلا صفحہ\nاگلا صفحہ"
        },
        {
            "صفحہ": 37,
            "متن": "اقامت ِ دین\n\nعذاب ِالٰہی سے نکلنے کی صورت \n٭ آج پوری امت عذاب الٰہی سے صرف اس صورت میں نکل سکتی ہے کہ کم ازکم کسی ایک ملک میں اللہ کے دین کوقائم کرکے پوری دنیا کو دعوت دے سکے کہ آؤ! دیکھو‘یہ ہے اسلام ! اس کی برکتیں دیکھو‘اس کی سعادتیں دیکھو۔یہاں کی مساوات اور یہاں کا بھائی چارہ دیکھو‘یہاں کی آزادی دیکھو‘یہاں کا امن دیکھو !اگرہم یہ نہ کرسکے تو پھراللہ کاعذاب سخت سے سخت تر ہوگا۔(رسولِ انقلابﷺ کا طریق انقلاب)\nدین کو قائم کرنا\n٭ سب سے کٹھن اورسب سے اونچی منزل ہے دین کوقائم کرنا‘دین کو قائم کرنے کا مطلب نظام کی تبدیلی ہے ۔(تنظیم اسلامی کی دعوت :صفحہ 24‘طبع اوّل اکتوبر 1995ء)\nاسلام کا عالمی غلبہ\n٭ قرآن وحدیث کی راہنمائی میں پورے وثوق اور صد فی صد یقین سے یہ بات کہہ رہا ہوں کہ قیامت سے قبل دین اسلام کا عالمی غلبہ ہوکر رہے گا۔(تنظیم اسلامی کی دعوت :صفحہ 48‘طبع اوّل اکتوبر 1995ء)\nاقامت ِ دین کی جدّوجُہد کے لیے مطلوبہ جما عت کے خصائص\n(1)اس جماعت کے پیش نظر اقامت ِدین کا اعلانیہ ہد ف ہو۔\n(2)اس کا نظم سمع وطاعت والا ہو‘چاہے وہ دستور ی بیعت ہو جوکہ مباح اورجائز ہے‘ چاہے وہ شخصی بیعت ہو ۔\n\n پچھلا صفحہ\nاگلا صفحہ"
        },
        {
            "صفحہ": 38,
            "متن": "(3)آپ یہ معلوم کیجیے کہ اقامت ِ دین کی جدّوجُہد کے لیے اس جماعت کے پیش نظر طریق کار کیا ہے؟ان سے معلوم کیجیے کہ آپ کیا کام کرناچاہتے ہیں اور کیسے کرناچاہتے ہیں؟آپ ہمیں بتائیے کہ سیرت النبی ﷺ کے ساتھ اس کا کیاربط وتعلّق ہے؟\n(4)اس جماعت کی قیادت کے قریب ہوکر انہیں دیکھیں اورپَرکھیں۔\nان چار معیارات پر جوجماعت پاس مارکس بھی لے جائے‘آپ پر فرض عین ہے کہ اس میں شامل ہوں۔ (قرآن کا لائحہ عمل :صفحہ 47‘طبع اوّل:اکتوبر 2004ء)\nاللہ کا دین قائم ہو کر رہے گا\n٭ اس دنیا کے خاتمے سے قبل کُل روئے ارضی پر اللہ کادین قائم ہوکررہے گا۔(قرآن کا لائحہ عمل :صفحہ 51‘طبع اوّل:اکتوبر 2004ء)\nاوقات ووسائل کا استعمال\n٭ ہمیں اپنی توانائیوں‘قوتوں‘صلاحیتوں‘اوقات اور وسائل وذرائع کا کم سے کم حصّہ اپنی ذات اور اپنے اہل وعیال پراورزیادہ سے زیادہ حصّہ ایسی جدّوجُہد میں لگا دینا چاہیے‘جس کے ذریعے دین کے نظام کو قائم کیا جاسکے ۔(دنیا کی عظیم ترین نعمت‘قرآن حکیم :صفحہ 26‘طبع اوّل:نومبر 2000ء)\nالتزام جماعت\n٭ جس طرح نماز کے لیے وضو فرض ہے‘اس لیے کہ وضوکے بغیر نماز نہیں‘اسی طرح چونکہ جماعت کے بغیر دین کی اقامت ممکن نہیں‘لہٰذا اگر اقامت ِدین فرض ہے تو التزامِ جماعت بھی فرض ہے ۔(دنیا کی عظیم ترین نعمت‘قرآن حکیم :صفحہ 28‘طبع اوّل:نومبر 2000ء)\nتکبیر ِربّ کا مفہوم\n٭ ’’تکبیر ِرب ‘‘ کا حقیقی مفہوم یہ ہوگا کہ اللہ تعالیٰ کی زمین پر اس کے احکام‘ اس کی ہدایات اور اس کے اوامر ونواہی کی تعمیل کی جارہی ہو‘ اس کا عطاکردہ آئین اوراس\n\n پچھلا صفحہ\nاگلا صفحہ"
        },
        {
            "صفحہ": 39,
            "متن": "کے نازل کردہ قوانین عملاً نافذہوں‘ اور اس طرح اسے حقیقی طورمقتدر تسلیم کیا گیا ہو۔(نبی اکرم ﷺ سے ہمارے تعلّق کی بنیادیں :صفحہ24‘طبع :مارچ2020ء) \nآنحضور ﷺ کے اُمتی کی اہم ترین ذمہ داری\n٭ نبی اکرم ﷺ کے فرائض منصبی کے ادراک سے نصرتِ رسول ﷺ کا مفہوم خود بخود واضح ہوتا ہے اور یہ حقیقت سامنے آتی ہے کہ جو شخص آنحضور ﷺ پرایمان لائے اور اس کا دل اس بات کی تصدیق کرے کہ محمد ﷺ اللہ کے رسول ہیں‘ اس کے لیے لازم ہے کہ اب فریضہ رسالت ونبوت کی ادائیگی میں آپ ﷺ کا رفیق وناصر بنے۔اب اسے تکبیر رب کی کٹھن مہم میں‘ اقامت ِ دین او رغلبہ دین کی جاںگسل جدّوجُہد میں دعوت وتبلیغ کے راہ ِخارزار میں‘ حق وباطل کے معرکہ کا رزار میں اور جہاد وقتال فی سبیل اللہ کے میدانِ جنگ وجدال میں رسول اللہ ﷺ کا دست وبازو اورآپ ﷺ کاحامی ومددگار بننا ہوگا۔(نبی اکرمﷺ سے ہمارے تعلّق کی بنیادیں :صفحہ26‘طبع:مارچ2020ء) \nنصرت ِ رسول ﷺ\n٭ لفظ ِ نصرت سے کسی کو خیال آسکتاہے کہ اللہ کے نبی اور رسول علیہ الصلوٰۃ والسلام کو کسی انسان کی مدد کی کیا حاجت ؟نبی ﷺ کا مقام ومرتبہ تویہ ہے کہ اللہ خود ان کا مولا اور ناصر ہوتا ہے‘پھر اللہ کے فرشتے نبی ﷺ کے پشت پناہ ہوتے ہیں‘ اور نبیﷺ کو تو روح القدس کی تائید حاصل ہوتی ہے‘لہٰذا نبی ﷺ کو اہل ایمان کی مدد وحمایت کی کیا ضرورت ؟ پس ! اس نکتہ کو اچھی طرح سمجھ لینا چاہیے کہ اس عالم اسباب میں دین حق کے غلبے کی جدّوجُہد انسانوں ہی کو کرنی ہے‘جن کو زمین میں اللہ کا خلیفہ قراردیا گیا ہے۔ (نبی اکرم ﷺ سے ہمارے تعلّق کی بنیادیں :صفحہ27‘طبع :مارچ2020ء)\nاللہ اور رسولؐ کی نصرت\n٭غلبہ واقامت ِ دین کی جدّوجُہدکواللہ تعالیٰ اپنی اوراپنے رسولﷺ دونوں کی نصرت سے تعبیر فرماتا ہے۔(نبی اکرم ﷺ سے ہمارے تعلّق کی بنیادیں :صفحہ36‘طبع :مارچ2020ء) \n\n پچھلا صفحہ\nاگلا صفحہ"
        },
        {
            "صفحہ": 40,
            "متن": "کرئہ ارضی پر غلبہ دین\n٭ آنحضور ﷺ کی حیات ِطیبہ میں آپ ﷺ کے مقصد ِ بعثت کی تکمیل ایک درجے میں ہوئی‘یعنی جزیرہ نمائے عرب کی حدتک ۔حالانکہ آپ ﷺ کی بعثت کل رُوئے ارضی کے تمام انسانوں کے لیے ہے ۔چنانچہ وسیع تر سطح پر دعوت وتبلیغ کاکام اورپورے کرئہ ارضی پر غلبہ دین کا مشن ہنوز شرمندئہ تکمیل ہے ۔ یہ قرض اُمت کے ذمہ ہے‘ اس مشن کی تکمیل کا بوجھ اُمت کے کندھوں پر ہے ۔ یہ امانت نبی اکرمﷺ کی طرف سے ہر اُس شخص کی طرف منتقل ہوئی ہے جو رسول اللہ ﷺ کے دامن سے وابستہ ہے اور آپ ﷺ کا نام لیوا ہے ۔(نبی اکرم ﷺ سے ہمارے تعلّق کی بنیادیں :صفحہ48‘طبع :مارچ2020ء)\nمنظّم جماعت\n٭ اقامت ِدین کی جدّوجُہد فرض ہے اور یہ فرض ایک منظّم جماعت کے بغیر محض انفرادی طور پر ادا نہیں کیا جاسکتا‘اس کے لیے ایک جماعت کا ہونا لازم ہے۔( اسلامی نظم جماعت میں بیعت کی اہمیت :صفحہ 11‘طبع اوّل :ستمبر 1996ء)\nاسلامی ریاست\n٭اگراسلامی ریاست قائم نہیں ہے تو ہمارا فرض ہے کہ ہم اسے قائم کرنے کے لیے کوشش کریں‘اوریہ کوشش ایک مضبوط اور منظّم جماعت ہی کے ذریعے ہوسکتی ہے نہ کہ انفرادی طورپر ۔ ( اسلامی نظام میں بیعت کی اہمیت :صفحہ 31‘طبع اوّل :ستمبر 1996ء)\nبعثت ِ محمدیﷺ کا بنیادی مقصد\n٭ دین کو دنیا میں ایک عملی اور ایک زندہ نظام کی حیثیت سے قائم اوربرپا کرنا بعثت ِ محمدی علیہ الصلوۃ السلام کا بنیادی مقصد ہے۔اسی کے لیے محنت‘اسی کے لیے جدّوجُہد‘اسی کے لیے کوشش‘اسی کے لیے جینا‘اسی کے لیے مرنا‘اسی میں مال اورجان کا کھپانابندہ مومن کے ایمان کا لازمی تقاضا ہے ۔ (سورۃ الصف :صفحہ 23‘طبع اوّل :اپریل 2001ء) \n\n پچھلا صفحہ\nاگلا صفحہ"
        },
        {
            "صفحہ": 41,
            "متن": "بعثت ِنبوی علیہ الصلوۃ السلام کی امتیازی شان\n٭ اعلیٰ سے اعلیٰ نظام بھی اگر صرف نظری اعتبار سے پیش کیا جارہا ہو‘صرف کتابی شکل میں نسل انسانی کو دیا گیا ہوتو وہ ایک خیالی جنّت (utopia)کی شکل تو اختیار کرسکتا ہے‘ لیکن حجت نہیں بن سکتا‘نوعِ انسانی پر حُجّت وہ صرف اُس وقت بن سکتا ہے جب اسے قائم کرکے‘نافذکرکے اورچلا کر دکھادیا جائے۔یہ ہے بعثت ِنبوی ؐ کی وہ امتیازی شان اور کٹھن ذمہ داری جو محمد رسول اللہ ﷺ پر عائد ہوئی کہ آپ ؐ جو دین حق دے کر بھیجے گئے ہیں‘اسے پورے نظام زندگی پر غالب وقائم اور نافذورائج فرمادیں ۔(سورۃ الصف :صفحہ 46‘طبع اوّل :اپریل 2001ء)\nتکبیر ِرب\n٭ تکبیر کے معنی صر ف یہ نہیں کہ بڑائی کا اعلان یا اعتراف کرلیاجائے‘زبان سے اللہ اکبر کہہ دیاجائے‘بلکہ تکبیر سے مقصود یہ ہے کہ اُس کی بڑائی نافذہوجائے‘ اُس کی کبریائی کے اعتراف پر مبنی نظام بالفعل قائم ہوجائے‘اُسی کی بات سب سے اونچی اور اُس کا حکم سب سے بالاہو۔یہ ہے تکبیر ِربّ کا حقیقی مفہوم ۔(سورۃ الصف :صفحہ 46‘طبع اوّل :اپریل 2001ء)\nعظیم کام\n٭ اللہ کے دین کو برپا کرنا اوراسے قائم ونافذ کرنا کسی ایک فرد کا کام نہیں‘یہ ایک نہایت عظیم کام اور بہت اونچا نصب العین ہے اور اس کے لیے ایک بڑی بھرپور اجتماعی جدّوجُہد کی ضرورت ہے ۔ (سورۃ الصف :صفحہ 57‘طبع اوّل :اپریل 2001ء)\nاستحصالی نظام کا خاتمہ\nز جو ظالم ہیں‘جنہوں نے ناجائز طورپراپنی حکومتوں کے قلادے لوگوں کی گردنوں پر رکھے ہوئے ہیں‘جنہوں نے دولت کی تقسیم کا ایک غیر منصفانہ نظام قائم کیا ہوا ہے‘ جس کے باعث ان کے پاس دولت کے انبار جمع ہورہے ہیں‘چاہے دوسروں کو \n\n پچھلا صفحہ\nاگلا صفحہ"
        },
        {
            "صفحہ": 42,
            "متن": "دووقت کی روٹی بھی نہ مل رہی ہو‘کیا وہ کبھی پسند کریں گے کہ استحصالی وظالمانہ نظام ختم ہوجائے اور عدل وقسط کانظام قائم ہو ؟شریعت ِخداوندی ومیزانِ عدل نصب ہوجائے؟ان کی عظیم اکثریت یہ تبدیلی بالکل پسند نہیں کرے گی ۔(حب ِرسول ؐ اوراس کے تقاضے :صفحہ 13‘اکتوبر 1991ء)\nظالمانہ نظام کی مدافعت\n٭ جاگیر داری نظام ہے توجاگیر دار کبھی پسند نہیں کرے گا کہ وہ نظام ختم ہوجائے۔ سرمایہ دارانہ نظام ہے تو سرمایہ دار کبھی نہیں چاہے گا کہ وہ نظام ختم ہوجائے ۔ہندو معاشرے میں برہمن کبھی پسند نہیں کرے گا کہ ذات پات کی اونچ نیچ ختم ہو جائے۔ برہمن کو جو اونچا مقام ملاہوا ہے کیا وہ چاہے گا کہ شودر کواُ س کے برابر بنا دیا جائے؟لہٰذا چاہے سماجی ظلم ہو‘ چاہے معاشی ظلم ہو اور چاہے سیاسی ظلم ہو‘ظالم طبقات کی عظیم اکثریت اپنے اس ظالمانہ نظام کی مدافعت اورمحافظت (protection) کے لیے میدان میں آجاتی ہے ۔ (حبِ رسول ؐ اوراس کے تقاضے :صفحہ 14‘اکتوبر 1991ء)\nمزاجِ خانقاہی\n٭ اللہ اور اُس کے رسول ﷺ کی شان میں گستاخی ہوتی رہے‘ا س کے دین کا مذاق اڑتارہے اور کوئی اپنی نفلی عبادت وریاضت میں مگن رہے تواسے ولایت سے کیا نسبت ہوسکتی ہے؟یہ تو ابلیس کامشن ہے‘جسے علّامہ اقبال ؒ نے ان الفاظ میں بیان کیا ہے :\nمست رکھو ذکر وفکر صبح گاہی میں اسے\nپختہ ترکردو مزاجِ خانقاہی میں اسے!                             (قرب ِالٰہی کے دومراتب:صفحہ 23‘طبع اوّل :جون 1988ء)\nدین کو قائم کرنا\n٭ ایک ہے تبلیغ ودعوت یعنی دین کو پھیلانا‘اُسے دوسروں تک پہنچانا‘اس کی طرف لوگوں کوبلانااورایک ہے اسے قائم وغالب کرنا۔ان دونوں میں بڑا فرق ہے۔ اسلام اگرایک مکمل نظام حیات ہے‘جیسا کہ فی الواقع وہ ہے{اِنَّ الدِّیْنَ عِنْدَ \n\n پچھلا صفحہ\nاگلا صفحہ"
        },
        {
            "صفحہ": 43,
            "متن": "اللّٰہِ الۡاِسۡلَامُ ۟}(آل عمران:۱۹) تواسے بالفعل قائم کیا جانا چاہیے۔(دینی فرائض کا جامع تصوّر:صفحہ 15)\nتکبیر ِرب\n٭ ہم اذانوں میں کہہ دیتے ہیں ’’اللہ اکبر‘‘۔جلسوں اور جلوسوں میں ’’نعرئہ تکبیر‘‘کے جواب میں فلک شگاف انداز میں کہہ دیتے ہیں ’’اللہ اکبر ‘‘ ۔۔۔۔لیکن کہنے کو جتنا چاہیں کہہ لیں کہ اللہ سب سے بڑا ہے‘حقیقت میں اللہ کہا ں بڑا ہے ؟ اُس کی بڑائی اور اس کی کبریائی نظام حیات میں تو بالفعل کہیں بھی نافذنہیں ۔حالانکہ ’’تکبیر ِرب ‘‘ کا اصل تقاضا یہ ہے کہ وہ نظا م قائم کیاجائےجس میں اللہ کی حاکمیت مُطلَقہ (Absolute Sovereignty)کو تسلیم کیا جائے‘مانا جائے کہ آخری اختیار اُس کا ہے اور آخری فیصلہ اُس کے ہاتھ میں ہے‘یہ نظام قائم کرو گے تو تکبیر ِ ربّ کا تقاضا پورا ہوگا ۔ (دینی فرائض کا جامع تصوّر:صفحہ 16)\nاقامت ِدین\n٭ قائم کون سی چیز کو کہتے ہیں ؟ اس کو جو کھڑی ہو ۔زمین پر پڑی ہوئی چیز تو قائم نہیں کہلاتی ۔کوئی چیز گرجائے تو کہا جاتا ہے کہ ا س کوقائم کرو‘اسے کھڑا کرو ۔دین اگر پہلے سے قائم ہے تو اسے قائم رکھنا اہل دین کی ذمہ داری ہوگی اور اگر زمین بوس ہو تو اس کا اپنے ماننے والوں سے یہ تقاضا ہے کہ اسے قائم کریں‘اسے کھڑا کریں ۔اسی دین کے مطابق نظام معیشت ومعاشرت استوار ہو‘اسی کے مطابق نظا م حکومت وسیاست قائم ہو ۔اگریہ صورت ہے تو ’’اَقِیْمُوْا الدِّیْنَ‘‘ کا تقاضا پوراہورہا ہے اور اگر نہیں تو جان لیجیے کہ محض تلاوت اورمدح سرائی کے لیے تو یہ دین نہیں اُتاراگیا۔(دینی فرائض کا جامع تصوّر:صفحہ 18)\nدین کاغلبہ\n٭ اگر آپ نے رفاہ ِ عامہ‘خدمت ِخلق‘اشاعت تعلیم یا اپنے پیشہ وارانہ مفادات کے تحفظات کے لیے کوئی انجمن‘کوئی ادارہ یا کوئی ایسوسی ایشن بنائی ہوئی ہو تو اس \n\n پچھلا صفحہ\nاگلا صفحہ"
        },
        {
            "صفحہ": 44,
            "متن": "پر’’جماعت ‘‘ کا اطلاق نہیں ہوگا ۔حدیث کی روسے تو وہ جماعت درکارہےجس کا مقصد ِوجود اللہ کے دین کا غلبہ ہو۔ (دینی فرائض کا جامع تصوّر:صفحہ 28 )\nاُمّت کی زبوں حالی\n٭ اِس وقت عالمی پیمانے پر اُمت ِمسلمہ جس زبوں حالی کا شکار ہے‘یہ اصل میں عذابِ الٰہی ہے‘جس میں ہم مبتلاہیں ۔اس کی وجہ یہ ہے کہ ہم زمین پر اللہ کے دین کے نمائندے بنائے گئے تھے‘لیکن ہم آج پوری دنیا میں کوئی ایک ملک بھی بطور ِماڈل ایسا نہیں دکھا سکتےجس کے بارے میں ہم یہ کہہ سکیں کہ لوگو آؤ‘دیکھو‘یہ ہے نظامِ مصطفیٰﷺ۔ (رسول انقلابﷺ کاطریق انقلاب:صفحہ 7‘طبع اوّل :ستمبر2004ء )\nغلبہ اسلام\n٭ آج غلبہ اسلام کے لیے لوگوں کے جذبے میں کمی نہیں ہے‘لیکن صحیح لائحہ عمل پیش نظر نہ ہونے کے باعث تحریکیں اِدھر اُدھر بھٹک رہی ہیں اور ان کا حال بالفعل یہ ہوگیاہے کہ ـ ؎\n\nنشانِ راہ دکھاتے تھے جو ستاروں کو\nترس گئے ہیں کسی مردِراہ داں کے لیے\n \n (رسول انقلابﷺ کاطریق انقلاب:صفحہ 9‘طبع اوّل :ستمبر2004ء )\n\n\n\n\n \nاسلامی نظام کے قیام کانتیجہ \nز اسلام کا سیاسی‘معاشی اور معاشرتی نظام اگر کسی ملک کے اندر قائم ہوجائے تو دنیا میں جتنے بھی نظام ہیں‘ان کے تاروپود بکھر کر رہ جائیں گے۔(ایک یادگار انٹرویو:صفحہ43‘طبع اوّل :اگست2014ء ) \nاقامت ِدین\n٭ اقامت ِدین سے ہماری مراد یہ ہے کہ اللہ کے جس دین کوہم نے اپنی زندگیوں کے لیے اختیار کیا ہے‘اُسے پوری زندگی میں قائم کرنے کی کوشش کریں ۔(عزم تنظیم:صفحہ62‘طبع اوّل :جون1991ء )\n\n\n\n\n\n \n\n پچھلا صفحہ\nاگلا صفحہ"
        },
        {
            "صفحہ": 45,
            "متن": "اقامت ِدین اور شہادتِ حق کے آداب\n٭ اقامت ِدین اور شہادتِ حق کے آداب میں سب سے اہم چیز اور ان کی شرائط میں شرط ِاوّل جماعت کا اہتمام ہے۔ہرفرد اس بات پر مکلّف ہے کہ وہ یہ فرائض ایک اجتماعی جدّوجُہد کی صورت میں اداکرے ۔اگر پہلے سے کوئی جماعت یہ کام کررہی ہو تو ا س میں شریک ہوجائے‘اوراگر وہ کوئی ایسی جماعت نہ پائے تو تن تنہا کھڑا ہوجائے اورلوگوں کو اپنے گرد جمع کرکے ایک ایسی جماعت کا قیام عمل میں لائے جو اقامت ِدین اور شہادت ِحق کے فرائض سے کماحقہ عہدہ برآ ہو۔(عزم تنظیم:صفحہ64‘طبع اوّل :جون1991ء )\nاجتماعی جدّوجُہد\n٭جس دور میں ہم جی رہے ہیں‘وہ طاغوت کا دور ہے۔ اللہ کا دین قائم نہیں ہے اوراسلامی ریاست کا کہیں وجود نہیں ہے ۔ان حالات میں مسلمانوں میں سے جو بھی شعور کو پہنچتا ہے اور غیر مسلموں میں سے اللہ جسے بھی قبولِ حق کی توفیق دیتا ہے‘ اس کے لیے ایک ہی راہ ہے‘جس پر وہ اللہ اور اس کے دین کی طرف سے مکلف ہے اور وہ یہ کہ اپنی انفرادی زندگی کو اللہ کی عبادت میں دے دے اوراپنے وقت اوراپنی محنت اوراپنی قوتوں اورصلاحیتوں کا بس تھوڑا ساحصّہ اپنی معاش کے لیے رکھ کر باقی سارے کا سارا شہادت ِحق اور اقامت ِدین کے لیے اجتماعی جدّوجُہد میں کھپادے۔(عزم تنظیم:صفحہ65‘طبع اوّل :جون1991ء )\nاجتماعی سعی\n٭ اسلام کے سب تقاضے انفرادی طور پر پورے نہیں کیے جاسکتے‘ اس کے لیے اجتماعی سعی ضروری ہے ۔پورے دین کو قائم کرنے اوراس کی صحیح شہادت اداکرنے کے لیے قطعاً ناگزیر ہے کہ تمام ایسے لوگ جو مسلمان ہونے کی ذمہ داریوں کا شعو ر اورانہیں اداکرنے کا ارادہ رکھتے ہیں متحد ہوجائیں اور منظّم طریق سے دین کو عملاً \n\n پچھلا صفحہ\nاگلا صفحہ"
        },
        {
            "صفحہ": 46,
            "متن": "قائم کرنے اوردنیا کو اس کی طرف دعوت دینے کی کوشش کریں اور ان مزاحمتوں کو راستے سے ہٹادیں جو اقامت ِدین اوردعوت ِدین کی راہ میں حائل ہوں ۔(عزم تنظیم:صفحہ66‘طبع اوّل :جون1991ء )\nاتما مِ حُجّت\n٭ دین حق کے ضمن میں اتمام حُجّت یہ ہے کہ دین کو قائم کرکے اس کی عملی شکل دنیا کے سامنے پیش کرنا ۔(ختم نبوت کے دومفہوم:صفحہ25‘طبع اوّل :ستمبر2002ء )\nہمارا فرض\n٭ ہم میں سے ہر شخص کا فرض ہے کہ اللہ کے دین کے غلبے اور اس کی اقامت کے لیے کمر کس لے ۔دنیا میں کیا ہوتا ہے‘کیا نہیں ہوتا‘یہ میرے اور آپ کے اختیار میں نہیں ہے۔میں جو کچھ کرسکتا ہوں اس کے بارے میں جواب دہ ہوں‘آپ جو کچھ کر سکتے ہیں‘جو بھی آپ کے اختیار میںہے‘اس کے لیے آپ عنداللہ مسئول و ذمہ دار ہیں ۔ (ختم نبوت کے دومفہوم:صفحہ40‘طبع اوّل :ستمبر2002ء )\nبعثت ِمحمدی ﷺ\n٭ تکمیل ِرسالت ِمحمدیﷺ کا آخری مرحلہ ابھی باقی ہے‘جس کی خبردی ہے اللہ کے رسولﷺ نے کہ یہ ہوناہے۔کیسے ہوسکتا ہے کہ بعثت ِمحمدی ؐ کا تقاضا بتمام و کمال پورا نہ ہو اوردنیا ختم ہوجائے۔(ختم نبوت کے دومفہوم:صفحہ40‘طبع اوّل :ستمبر2002ء )\nنفاذِاسلام\n٭ خود اپنی ذات پر اوراپنے گھر میں اسلام نافذکیا جائے۔(ختم نبوت کے دومفہوم:صفحہ42‘طبع اوّل :ستمبر2002ء )\nحُبِّ رسول ﷺ\n٭ حبِّ رسول ﷺ کا تقاضا یہ ہے کہ آپ ﷺ کے مشن کی تکمیل کے لیے تن من دھن ایک کردیا جائے ۔ (عظمت ِمصطفیٰ ﷺ:صفحہ57‘طبع اوّل :جولائی 2001ء ) \n\n پچھلا صفحہ\nاگلا صفحہ"
        },
        {
            "صفحہ": 47,
            "متن": "نظام خلافت\n٭ اسلام کا عالمی غلبہ اور نظام خلافت کا قیام ایک اٹل حقیقت ہے‘اس میں کسی شک وشبہ کی گنجائش نہیں۔ (عظمت ِمصطفیٰ ﷺ:صفحہ58‘طبع اوّل :جولائی 2001ء )\nخلافت کے قیام کی خوشخبری \nخلافت کے قیام کی خوشخبری دی ہے محمد رسول اللہ ﷺ نے کہ قیامت سے پہلے پوری دنیا میں نظام ’’خلافت علیٰ منہاج النبوۃ ‘‘ قائم ہوگا اور ہمیں پختہ یقین ہے کہ ایسا ہوکر رہے گا ۔(علّامہ اقبال‘قائداعظم اور نظریہ پاکستان :صفحہ60‘طبع اوّل :جولائی 2007ء )\n\n\n\n\nاللہ کی راہ٭ آپ کو اللہ تعالیٰ نے جو صلاحیت‘سمجھ‘شعوراو رذہانت دی ہے‘اس کو بھی اللہ کی راہ میں لگائیے۔ (جہادفی سبیل اللہ :صفحہ20‘طبع اوّل :اپریل 2000ء )\n\n\n\n\nمنظّم جماعت٭ جس طرح نماز کے لیے وضو شرط ہے‘ایسے ہی اقامت ِدین کے لیے ایک منظّم جماعت کا ہونا شرط ِلازم ہے۔ (جہادفی سبیل اللہ :صفحہ50‘طبع اوّل :اپریل 2000ء )\n\n\n\n\nاللہ تعالیٰ کی حدود کو قائم کرنے کی برکات٭ اللہ کی قائم کردہ حدود میں سے ایک حد (یا احکام میں سے کوئی حکم ) بھی صحیح طورپر نافذہوجائے تو اللہ تعالیٰ کی طرف سے بے انتہا برکات کا نزول وظہور ہوتاہے۔(اسلام میں عورت کا مقام :صفحہ89‘طبع اوّل :اپریل 1984ء )\n\n\n\n\nغلبہ دین٭ ہر نظام اپنا غلبہ چاہتاہے‘ اور اگراسلام محض مذہب نہیں بلکہ دین ہے‘جیسا کہ فی الواقع وہ ہے:{اِنَّ الدِّیْنَ عِنْدَ اللہِ الْاِسْلَامُقف} تواس کا غلبہ درکارہے۔(جہادبالقرآن اور اُس کے پانچ محاذ :صفحہ32‘طبع اوّل :جولائی 1984ء )\n\n پچھلا صفحہ\nاگلا صفحہ"
        },
        {
            "صفحہ": 48,
            "متن": "ز دین اپنی فطرت کے اعتبار سے اپنا غلبہ چاہتا ہے‘وہ دین درحقیقت دین ہے ہی نہیں جو غالب نہ ہو ۔ (مطالبات ِدین :صفحہ82‘طبع اوّل :جولائی 1975ء)\nنظام کی تبدیلی\n٭ آپ اپنا نظام لانا چاہتے ہیں تو فی الوقت نافذ وقائم نظام کو ہٹانا ہوگا ۔(جہادبالقرآن اور اُس کے پانچ محاذ :صفحہ33‘طبع اوّل :جولائی 1984ء )\nمراعات یافتہ طبقہ\n٭ جن لوگوں کے مفادات اورجن کی قیادت وسیادت نظام باطل سے وابستہ ہے‘وہ اس بات کو کیسے برداشت کرسکتے ہیں کہ ان کا طاغوتی نظام بیخ وبُن سے اکھاڑ کر توحید پر مبنی نظامِ عدل وقسط قائم کیا جائے ۔وہ تو مزاحمت کریں گے‘مخالفت کریں گے اور اپنی پوری طاقت دین اللہ کے قیام ونفاذ کوروکنے کے لیے صرف کردیں گے ۔لہٰذا اللہ کے فرماں برداروں کے لیے ایک ہی راستہ ہے کہ وہ اللہ کے باغیوں سے پنجہ آزمائی کریں‘ ان سے نبرد آزماہوں اور اللہ تعالیٰ کی تشریعی حکومت کو قائم کرنے کے لیے اپنا تن‘من‘ دھن سب کچھ قربان کردیں۔جولوگ یہ قربانی دیں گے تو وہ سرخرو ہیں ۔ (جہادبالقرآن اور اُس کے پانچ محاذ :صفحہ36‘طبع اوّل :جولائی 1984ء )\nزمین پر اللہ کا حکم\n٭ اس کائنات کا سب سے بڑا حق یہ ہے کہ اللہ کی زمین پراُسی کا حکم نافذہو ۔زمین بھی اللہ کی ہے او رحکم بھی اللہ کا ہوناچاہیے۔(بصائر :صفحہ111‘طبع اوّل :مارچ2006ء )\n\n\n\n\nاسلامک ورلڈ آرڈر٭ قیامت سے قبل پوری دنیا میں اسلام کا بول بالا ہوگا او رکُفّار کا ’’نیوورلڈ آرڈر‘‘نہیں ’’اسلامک ورلڈ آرڈر‘‘ پوری دنیا میں غالب ہوکر رہے گا۔(بصائر :صفحہ116‘طبع اوّل :مارچ2006ء )\n\n پچھلا صفحہ\nاگلا صفحہ"
        },
        {
            "صفحہ": 49,
            "متن": "تصوّر ِدین\n٭’’اَقِیْمُواالدِّیْنَ‘‘ کا ترجمہ ’’قائم کرنا‘‘ بھی کیا گیا ہے اور ’’قائم رکھنا‘‘ بھی۔ نتیجے کے اعتبار سے ان دونوں میں کوئی فرق نہیں ہے ۔اگردین پہلے سے قائم اور غالب ہے تو اس کو اس حالت پر برقرار رکھنا اقامت ِدین ہے ۔لیکن اگر دین بالفعل قائم نہیں ہے تو اسے دنیا میں قائم اور غالب کرنے کی جدّوجُہد کرنا اقامت ِدین کا تقاضا ہے ۔(مطالبات ِدین :صفحہ89‘طبع اوّل :جولائی 1975ء )\nنبویؐ منہاج\n٭ نبویؐ منہاج پر استوارنظام کی اقامت اُمت پر فرض ہے۔اب اگر اُمت اس فرض سے بحسن وخوبی عہدہ برآ نہیں ہوتی تو وہ لازماً خدا کے ہاں مسئول ہوگی۔(مطالبات ِدین :صفحہ69‘طبع اوّل :جولائی 1975ء )توحید کی زَد٭ ایک سادہ لوح مسلمان کے علم میں شاید یہ بات نہ ہو کہ توحید کی زَد کہاں کہاں پڑ رہی ہے‘لیکن مشرکین اس بات سے اچھی طرح واقف ہیں ۔لہٰذا ان کے لیے دعوت بہت بھاری ہے اور وہ ٹھنڈے پیٹوں یہ کبھی برداشت نہیں کرسکتے کہ اللہ کا دین قائم اور غالب ہو ۔ (مطالبات ِدین :صفحہ91‘طبع اوّل :جولائی 1975ء)\nبلندترین منزل\n٭ دین کا بنیادی اوراساسی تقاضا اور اس کی پہلی منزل ’’عباد ت ِربّ‘‘ ہے‘جس کا لازمی تقاضا ’’فریضہ شہاد ت علی الناس ‘‘ کی ادائیگی ہے‘جو دین کی عمارت کی دوسری اور بلند ترمنزل ہے‘جبکہ اس کا حتمی اورتکمیلی تقاضا اوربلند ترین منزل ’’اقامت ِدین‘‘ ہے۔ (مطالبات ِدین :صفحہ118 ‘طبع اوّل :جولائی 1975ء)\nدین ِحق کا غلبہ\n٭ قیامت سے قبل پورے کرہ ارضی پر اللہ کے دین حق کا غلبہ اور خلافت علیٰ منہاج \n\n پچھلا صفحہ\nاگلا صفحہ"
        },
        {
            "صفحہ": 50,
            "متن": "النبوت کے نظام کاقیام لازماً واقع ہوکر رہے گا ۔(مسلمان اُمتوں کا ماضی‘حال اور مستقبل :صفحہ138‘طبع اوّل :اکتوبر 1993ء) \nدین ِمحمد ﷺ کا غلبہ\n٭ میری رائے ہے کہ پہلے پاکستان او رافغانستان اور پھر کل روئے ارضی پر دین محمدﷺ کا غلبہ اب زیادہ دُور کی بات نہیں ہے ۔(مسلمان اُمتوں کا ماضی‘حال اور مستقبل :صفحہ141‘طبع اوّل :اکتوبر 1993ء)\nدین کو قائم کرنا\n٭ مسلمان فرقوں میں منقسم ہوجائیں توپھر دین کیسے قائم ہوگا؟ دین کو قائم کرنے کے لیے تو بڑی مضبوط جدّوجُہد کی ضرورت ہے ۔بڑی مجتمع قوتوں کی ضرورت ہے ۔مل جل کر کام کرنا اور زور لگانا ہوگا ۔ (توحید ِعملی :صفحہ79‘طبع اوّل :مارچ 1985ء)\nفریضہ اقامت ِدین\n٭ فریضہ اقامت ِدین کی ادائیگی کے لیے پوری اُمّت کی اجتماعی قوت درکا رہے ۔(توحید ِعملی :صفحہ93‘طبع اوّل :مارچ 1985ء)٭ آپ پر لازم ہے کہ فریضہ اقامت ِدین کی جدّوجُہد کے لیے جو بھی موجودہ (existing)جماعتیں ہیں‘ ان میں سے جس پر آپ کا دل مطمئن ہو‘ا سے قبول کریں اور اس میں بلا تاخیر شامل ہوجائیں ۔(قرآن حکیم اورہم :صفحہ388‘طبع چہارم :ستمبر2015ء)\nاقامت ِدین کی جدّوجُہد\n٭ دین کی خدمت یا اقامت ِدین کی جدّوجہد میں جو لوگ او رجو جماعتیں بھی خلوص واخلا ص کے ساتھ مصروف رہی ہیں اور ان کے طریقہ کار میں اختلاف ہے‘ان کے لیے فکرمندی کی کوئی بات نہیں ۔اگر منزل ایک ہے تو قریب سے قریب تر ہوتے چلے جائیں گے اور آج نہیں تو کل اور کل نہیں توپرسوں منزل پر پہنچ کرسب ایک جگہ \n\n پچھلا صفحہ\nاگلا صفحہ"
        },
        {
            "صفحہ": 51,
            "متن": "جمع ہوجائیں گے ۔ (توحید ِعملی :صفحہ149‘طبع اوّل :مارچ 1985ء)\n٭ اقامت ِدین کی جدّوجُہد فرض ہے ۔بالخصوص جن پر اس کی جدّوجُہد کا فرض ہونا واضح ہوجائے‘ان کا اس کو ترک کرنا کبیرہ گناہ ہے۔(توحید ِعملی :صفحہ197‘طبع اوّل :مارچ 1985ء)\n٭ اپنی اوراپنے اہل وعیال کی ضروریات کے لیے کم سے کم پر قناعت کرتے ہوئے اپنی صلاحیتوں‘قوتوں‘توانائیوں کا زیادہ سے زیادہ حصّہ اللہ کے دین کو قائم کرنے کی جدّوجُہد کے اندر وقف کردیا جائے۔(قرآن حکیم اورہم :صفحہ383‘طبع چہارم :ستمبر2015ء)\n٭ اقامت ِدین کی جدّوجُہد کوئی اضافی نیکی نہیں ‘بلکہ میرا اور ہرمسلمان کا فرضِ عین ہے۔اس کے لیے تنظیم کا قیام لازم ہے اوراس تنظیم کی ہیئت تشکیلی بیعت کے نظام پر ہونی عین سُنّت کا تقاضاہے۔ (رسول اکرم ﷺ اور ہم :صفحہ327)\n٭ اعلائے کلمۃ اللہ‘اظہار دین الحق اوراقامت ِدین‘نبی اکرم ﷺ کے ہراُمتی پر فرض ہے۔(رسول اکرم ﷺ اور ہم :صفحہ293‘طبع دوم :جولائی2014ء)\nدین کے کھاتے میں\n٭ آپ بھی دین کے لیے محنت کررہے ہیں اور میں بھی دین ہی کے لیے محنت کررہاہوں تو ان محنتوں کے ثمرات کہاں جمع ہوں گے ؟ ظاہر بات ہے کہ دین کے کھاتے میں۔فرض کیجیے کوئی ایک شخص کسی ایک جماعت کے ذریعے سے دین کے قریب آجاتا ہے اور کوئی دوسرا شخص کسی دوسری جماعت کے ذریعے سے دین کے قریب آیا ہے توکام تو جمع ہو ہی گئے‘چاہے وہ قافلے جمع نہ ہوئے ہوں ۔(توحید ِعملی :صفحہ151‘طبع اوّل :مارچ 1985ء)\nحالت ِغُصّہ\n٭ اقامت ِدین کی جدّوجُہدکرنے والوں میں یہ وصف ہونا چاہیے کہ وہ کوئی کام غُصّہ کی حالت میں نہ کریں ۔ (توحید ِعملی :صفحہ198‘طبع اوّل :مارچ 1985ء)\n\n پچھلا صفحہ\nاگلا صفحہ"
        },
        {
            "صفحہ": 52,
            "متن": "اقامت ِدین کامطلب\n٭ اقامت ِدین کا مطلب ہے پوری انسانی زندگی پر دین کا غلبہ ۔انفرادی سطح پر بھی اور اجتماعی سطح پر بھی ۔(حقیقت ِایمان :صفحہ18‘طبع اوّل :فروری 2003ء)\nاللہ کی مدد\n٭ دین کے غالب نہ ہونے کا مطلب اللہ کے خلاف بغاوت ہے اور اس بغاوت کو فرو کرکے اللہ کے دین کوقائم کرنا اللہ کی مددہے۔(خلافت کی حقیقت :صفحہ162‘طبع اوّل :اکتوبر 1996ء)\nآنکھ اوجھل‘پہاڑ اوجھل\n٭ ہم برعظیم پاک وہند کے مسلمان انگریزوں کے غلام تھے ۔غلامی کے دور میں نماز‘روزہ تو چلتا رہا‘لہٰذا اس کا تصوّر توذہنوں میں موجودرہا‘جب کہ جہاد و قتال‘ انقلاب اور اقامت ِدین ذہنوں سے نکلتے چلے گئے اور پھر آنکھ اوجھل پہاڑ اوجھل والی کیفیت پیدا ہوگئی ۔(خلافت کی حقیقت :صفحہ179‘طبع اوّل :اکتوبر 1996ء)\nاجتماعیت\n٭ اقامت دین کے لیے جو اجتماعیت قائم ہوئی ہے‘اس کی مصلحتیں اوراس کا تحفظ اللہ کی نگاہ میں کتنا عزیز ہے‘ یہ وہ بات ہے جو سمجھ میں آئے گی توہی اس کی اہمیت و عظمت منکشف ہوگی ۔ (حزب اللہ کے اوصاف :صفحہ286‘طبع اوّل :جون2006ء)\nاللہ کی حکومت قائم کرنا\n٭ رفتہ رفتہ اللہ کی حکومت کا تصوّر ہی مسلمانوں کے ذہن سے نکل گیا اور دین کا تصوّر صرف یہ رہ گیا کہ اللہ کو ایک مانو‘اللہ کے لیے نماز پڑھو‘اللہ کے لیے روزے رکھو‘ اللہ کے لیے حج کرو ۔یہ ساری چیزیں تو برقراررہیں مگر اللہ کی حکومت کوقائم کرنا ہمارے ذہنوں سے نکل گیا ۔ (اُمُّ المُسَبِّحات‘یعنی سورۃ الحدید :صفحہ29)\n\n پچھلا صفحہ\nاگلا صفحہ"
        },
        {
            "صفحہ": 53,
            "متن": "کوتاہی کا گناہ\n٭ قرآن قائم کرو۔یہ میزان عدل ہے‘ اسے نصب کرو ۔اس نے جو نظام دیا‘ وہ عدل وقسط پر مبنی ہے ۔جس کاجو حق ہے وہ اس کو دواورجس کی جو ذمہ داری ہے اس کے اوپر عائد کرو ۔اگر یہ نہیں کرتے تو پھر صرف اس کی تلاوت کا جوثواب لے رہے ہو‘اس سے کہیں بڑھ کر اس کوتاہی کا گناہ ہوسکتاہے جو تم اس کی طرف سے برت رہے ہو۔(اُمُّ المُسَبِّحات‘یعنی سورۃ الحدید :صفحہ308‘طبع اوّل :جون2005ء)\nمال کی محبّت\n٭ مال کی محبّت کو ہر دوطریقے پر دل سے نکالنا ہوگا‘محتاجوں کی فلاح وبہبود پر خرچ کرکے بھی اوراللہ کے دین کے قیام کی جدّوجُہد کے لیے بھی ۔(اُمُّ المُسَبِّحات‘یعنی سورۃ الحدید :صفحہ319‘طبع اوّل :جون2005ء)\nکائنات کا سب سے بڑا حق\n٭ اس کائنات کا سب سے بڑا حق یہ ہے کہ اللہ کی زمین پراُسی کا حکم نافذہوناچاہیے۔(مطالعہ قرآن حکیم کا منتخب نصاب جلددوم :صفحہ25‘طبع ہشتم :اپریل2019ء)\nفساد فی الارض\n٭ اِس زمین پر اللہ کا حق ہے کہ اُسی کی حکومت قائم ہو ۔لیکن اگریہاں کسی اور نے اپنی حکمرانی کا تخت بچھایا ہوا ہے اورکسی فرعون یا نمرود کی مرضی یہاں رائج ہے تویہی درحقیقت قرآن حکیم کی اصطلاح میں فتنہ ہے‘یہ فسا دفی الارض کی بدترین شکل ہے۔(مطالعہ قرآن حکیم کا منتخب نصاب جلددوم :صفحہ26‘طبع ہشتم :اپریل2019ء)\nاللہ کے مددگار\n٭ اِس وقت دنیا میں اللہ کی حکومت کے خلاف بغاوت ہے ۔اگر آپ اللہ کے وفادار بن کر دنیا میں اُس کی حکومت قائم کرنے کے لیے اپنا تن من دھن لگارہے ہیں تو \n\n پچھلا صفحہ\nاگلا صفحہ"
        },
        {
            "صفحہ": 54,
            "متن": "آپ لازماً اللہ کے مددگارہیں ۔(مطالعہ قرآن حکیم کا منتخب نصاب جلددوم :صفحہ509‘طبع ہشتم :اپریل2019ء)\nاقامت ِ دین\n٭ جس طرح نماز کے لیے وضو فرض ہے کہ وضو کے بغیر نماز نہیں ‘ اسی طرح جماعت کے بغیردین کی اقامت ممکن نہیں‘لہٰذا اگراقامت دین فرض ہے توالتزامِ جماعت بھی فرض ہے۔ (قرآن حکیم اورہم :صفحہ32‘طبع چہارم :ستمبر2015ء)\nنظام خلافت\n٭ احادیث نبوی ؐ میں قیامت سے قبل عالمی غلبہ اسلام کی صریح پیشین گوئی موجود ہے۔ محمد رسول اللہ ﷺ نے خبردی ہے کہ وہ دور لازماً آئے گا اور اُس وقت اصل میں رسول اللہ ﷺ کی بعثت کا مقصد بتمام و کمال پورا ہوگا ۔(رسول اکرم ﷺ اور ہم :صفحہ55‘طبع دوم :جولائی2014ء)\nغلبہ ونفاذِ دین\n٭ آنحضور ﷺ نے ساری مصیبتیں جھیل کر‘ساری تکلیفیں برداشت کرکے دین کو بالفعل قائم ونافذفرماکر اُمت پر ہمیشہ کے لیے ایک حُجّت قائم کردی ہے کہ اللہ کے اس دین حق کو اب اُمت نے غالب اورنافذ کرنا ہے۔(رسول اکرم ﷺ اور ہم :صفحہ83‘طبع دوم :جولائی2014ء)\nنصرتِ رسولؐ\n٭ رسولﷺ کی نصرت اللہ ہی کی نصرت ہے اور فریضہ رسالت کی ادائیگی میں جو شخص رسول ؐ کا حامی‘مددگار اوردست وبازو بنتا ہے‘ اس راہ میں جانفشانی اور سرفروشی کا مظاہرہ کرتا ہے اوراپنا جان ومال کھپاتا ہے‘وہ اللہ کے رسولﷺ کی نصرت بھی کررہا ہے اوراللہ کی نصر ت میں بھی لگا ہوا ہے۔(رسول اکرم ﷺ اور ہم :صفحہ233‘طبع دوم :جولائی2014ء) \n\n پچھلا صفحہ\nاگلا صفحہ"
        },
        {
            "صفحہ": 55,
            "متن": "حضور ﷺ کی سعی وجُہد کا مقصد\n٭ حضور ﷺ نے دعوت بھی دی‘تبلیغ بھی فرمائی‘تربیت بھی دی‘تزکیہ بھی کیا ۔ یہ سب کچھ کیا‘ لیکن اس تمام جدّوجُہد کا مقصد کیا ہے ! وہ ہے {لِیُظْھِرَہٗ عَلَی الدِّیْنِ کُلِّہٖ} ’’تاکہ اس دین حق کو (اور اس نظامِ عدل و قسط کو) پورے نظامِ اطاعت پر غالب کردیں ۔ (رسول اکرم ﷺ اور ہم :صفحہ352‘طبع دوم :جولائی2014ء)\nکل روئے ارضی پر دین کا نفاذ\n٭ کیسے ممکن ہے کہ دنیا ختم ہوجائے اور حضور ﷺ پر تکمیل رسالت کا یہ تقاضا کہ کل روئے ارضی پر آپ ؐ کا لایا ہوا دین نافذہوناہے‘پورا نہ ہو!(رسول اکرم ﷺ اور ہم :صفحہ506‘طبع دوم :جولائی2014ء)\nغلبہ اسلام کا آغاز\n٭ میرے مشاہدے میں کچھ اشارات ہیں کہ اب غلبہ اسلام کا آغازپاکستا ن اور اس سے ملحق سرزمین افغانستان سے ہوگا ۔اگرچہ موجودہ حالات بڑے تباہ کن ہیں‘ افسوس ناک ہیں‘افغانستان میں طالبان کی قائم کردہ اسلامی حکومت کا خاتمہ کردیا گیا ہے‘جہاد ِکشمیر پر ریورس گیئر لگ چکاہے۔(رسول اکرم ﷺ اور ہم :صفحہ507‘طبع دوم :جولائی2014ء)٭ ظاہر بات ہے کہ کوئی بھی حالات ہمیشہ کے لیے نہیں ہوتے ۔لیکن میں یقین کے ساتھ کہہ سکتاہوں کہ ان شاء اللہ العزیز اسی خطہ ارضی سے غلبہ اسلام کا آغاز ہوگا‘ اس لیے کہ اللہ تعالیٰ نے چارپانچ سوسال سے اس کی تمہید کی ہے اور اللہ تعالیٰ کی مشیّت میں پاکستان سے کوئی بڑاکام لینا مقصود ہے ۔(رسول اکرم ﷺ اور ہم :صفحہ508‘طبع دوم :جولائی2014ء)\nغلبہ واقامت ِدین\n٭ ہماراکام یہ ہے کہ دین کے غلبہ واقامت کے لیے اپنا تن من دھن لگادیں‘یہ کام \n\n پچھلا صفحہ\nاگلا صفحہ"
        },
        {
            "صفحہ": 56,
            "متن": "ہمیں ہرحال میں کرناہے۔(سیرت ِ خیرالانام b :صفحہ43‘طبع اوّل :اکتوبر 2013ء)\n٭ اسلام کے غلبہ واقامت کا یہ عظیم کام اکیلا فرد انجام نہیں دے سکتا‘یہ کام جماعت سے ہوگا ۔ (سیرت ِ خیرالانام b :صفحہ240‘طبع اوّل :اکتوبر 2013ء)\n٭ ہم میں سے ہر شخص کا فرض ہے کہ اللہ کے دین کے غلبے اور اس کی اقامت کے لیے کمر کس لے ۔دنیا میں کیا ہوتا ہے‘کیا نہیں ہوتا‘ یہ میرے اور آپ کے اختیار میں نہیں ہے۔ میں جو کچھ کرسکتا ہوں اس کے بارے میں جواب دہ ہوں‘ آپ جو کچھ کرسکتے ہیں‘جو بھی آپ کے اختیار میں ہے‘ اس کے لیے آپ عنداللہ مسئول ہیں‘ ذمہ دار ہیں ۔(رسول اکرم ﷺ اور ہم :صفحہ508‘طبع دوم :جولائی2014ء)\nکل انسانیت پر دین کا نفاذ\n٭ دنیا کے خاتمے سے پہلے چہا ردانگ ِعالم پر‘کل عالم انسانیت پر اللہ کا دین نافذہوگا۔ (رسول اکرم ﷺ اور ہم :صفحہ508‘طبع دوم :جولائی2014ء)\nاسلام کا نفاذ\n٭ اگر ہمارے چلن یہی رہے تو شاید اندیشہ ہے کہ اللہ تعالیٰ ہماری مدد سے ہاتھ کھینچ لے۔ ہم نے موٹر وے بنالی‘ہم نے بڑے بڑے محل بنالیے ۔کراچی‘لاہور اورپشاور کی ڈیفنس سوسائٹیاں ذرا جاکر دیکھیے کہ کیسے کیسے محلات تعمیر کیے گئے ہیں۔ اسلام آباد کے بنگلے دیکھیے کہ دودو‘تین تین کروڑ کا ایک بنگلہ ہے‘ لیکن ہم اسلام نافذنہیں کرسکے۔ یہ جرم ہمارا ایسا ہے کہ ہوسکتا ہے کہ اس پر اللہ آخری سزا دے دے اور ہوسکتا ہے کہ ابھی کچھ مہلت باقی ہو۔ بہر حال ایک بات محاورے کے طورپر کہی جاتی ہے کہ ’’جب تک سانس‘تب تک آس۔‘‘(رسول اکرم ﷺ اور ہم :صفحہ510‘طبع دوم :جولائی2014ء)\nغلبہ اسلام کی جدّوجُہد\n٭ حضور ﷺ کی بعثت کا جو گلوبل تقاضا ہے یعنی پوری دنیا پر اسلام کا غلبہ‘ اس کے\n\n پچھلا صفحہ\nاگلا صفحہ"
        },
        {
            "صفحہ": 57,
            "متن": "لیے محنت ومشقّت اورجدّوجُہد جیسے صحابہ کرام رضوان اللہ علیہم اجمعین نے کی تھی‘ہمیں بھی کرنی ہوگی ۔(رسول اکرم ﷺ اور ہم :صفحہ516‘طبع دوم :جولائی2014ء)\nاللہ کی نصرت\n٭ دین اللہ کا ہے‘ اس کے غلبے کے لیے تن من دھن لگاؤ گے تو یہ نصرت ہے اللہ کی ۔(جماعت ِ شیخ الہند ؒ اور تنظیم اسلامی :صفحہ222‘طبع ششم :اپریل2015ء)\nکرنے کا اصل کام\n٭ اس دور میں کرنے کا اصل کام ہے نوع انسانی کو دعوت ِتوحید وایمان دینا اور توحید علمی وعملی کو بالفعل قائم کرنے کی جدّوجُہد کرنا۔ اسی کانام تکبیر رب ہے‘ اسی کانام اظہار دین الحق علی الدین کلہ ٖ ہے۔(جماعت ِ شیخ الہند ؒ اور تنظیم اسلامی :صفحہ361‘طبع ششم :اپریل2015ء)\nپورے کے پورے اسلام کا نفاذ\n٭ آپ پورے کے پورے اسلام کو نافذکیجیے ۔اس میں تدریج کا معاملہ نہ کیجیے گا کہ ایک حصّہ نافذ کردیا‘دوسرا نہیں ۔ اس میں اپنی priorities بنا لینا‘ دین کی ترجیحات کو نظرانداز کردینا‘معاشرے کا رنگ دیکھ کر لوگوں کو مطمئن کرنے کے لیے‘ ان کو جانچنے پرکھنے کے لیے نفاذ ِ اسلام میں تدریج اختیار کرنا‘پھر یہ کہ اس کا تجزیہ کرنا یعنی اس کے اجزاء کرنا کہ دین کا ایک حصّہ اس وقت نافذکیاجائے اوردوسرے حصوں کو تعویق میں ڈالنا کہ پھردیکھا جائے گا‘یہ طرز ِ عمل اسلام کے مطابق نہیں ہے۔(جماعت ِ شیخ الہند ؒ اور تنظیم اسلامی :صفحہ558‘طبع ششم :اپریل2015ء)\nہماری ذمہ داری\n٭ آج پوری دنیا میں مختلف جماعتوں اور تحریکوں کے ذریعے اسلامی انقلاب اور اقامت ِ دین کے لیے ایک جدّوجُہد اور سعی وکوشش ہورہی ہے ۔ایسی تحریکوں کے فکر میں بعض اوقات ایک بنیادی غلطی یہ پیدا ہوجاتی ہے کہ وہ اللہ کے دین کوغالب \n\n پچھلا صفحہ\nاگلا صفحہ"
        },
        {
            "صفحہ": 58,
            "متن": "کرنے کو اپنی ذمہ داری سمجھ لیتے ہیں ۔ حالانکہ واقعہ یہ ہے کہ اللہ کے دین کو غالب کردینا ہماری ذمہ داری نہیں ہے‘بلکہ ہماری ذمہ داری یہ ہے کہ ہم اللہ کے دین کو غالب کرنے کے لیے اپنی بھرپور کوشش اورامکان بھر سعی وجُہد کریں اوراس راستے میں اپنے تما م وسائل و ذرائع اور صلاحیتیں اور استعدادات(باطنی صلاحیتوں) کو صرف کردیں ۔لیکن اگرہم یہ سمجھ لیں گے کہ ہمیں یہ کام بہر طور کرکے رہنا ہے تو اس سے ہمارے طرزِ عمل میں یہ کجی (خرابی) پیدا ہوسکتی ہے کہ اگر صحیح راستے سے کام نہیں ہوپارہا تو ہم کسی غلط راستے کو اختیار کرلیں ۔چنانچہ ذمہ داری کا یہ غلط تصوّر بہت سی تحریکوں کے غلط رخ پر پڑجانے کا سبب بن گیا ہے۔(مسلمان خواتین کے دینی فرائض :صفحہ3‘طبع :نومبر2017ء)\nعزم صادق\n٭ مَیں یہ نہیں کہتا کہ اسلام ایک دم نافذکرو‘پوری شریعت ایک دم نافذکرو‘مَیں بھی مانتا ہوں کہ یہ ایک دم ہونے والی بات نہیں ہے ۔لیکن ایک عزم صادق کے ساتھ آغاز تو کرو۔(موجودہ عالمی حالات کے تناظر میں اسلام اورپاکستان کا مستقبل‘صفحہ70‘طبع اوّل‘نومبر 2013ء)\nفائق حق\nتمام حقائق میں سب سے فائق حق یہی ہے کہ اللہ کی زمین پراُسی کے اختیار کو عملاً نافذ وغالب ہونا چاہیے ۔ (جہاد وقتال فی سبیل اللہ:صفحہ 18‘طبع اوّل:اپریل 2001ء)\nاقامت ِدین کا مرحلہ\n٭ جب دعوت یہ ہوگی کہ اللہ کا عطا کردہ نظامِ عدل قائم کیا جائے‘اسے نافذ اور رائج کیا جائے تو یہ صرف تبلیغ وتلقین اور وعظ ونصیحت کا مرحلہ نہیں ہے‘بلکہ اقامت ِ دین کا مرحلہ ہے ۔ (جہاد وقتال فی سبیل اللہ:صفحہ 19‘طبع اوّل:اپریل 2001ء) \n\n پچھلا صفحہ\nاگلا صفحہ"
        },
        {
            "صفحہ": 59,
            "متن": "اقوامِ عالم\n\n\n\n\n\n\n\nملک چین\n٭ جب سے دنیا کی تاریخ انسان کے علم میں ہے‘اُسی وقت سے چین نامی ملک بھی دنیا میں موجود ہے اوراس کانام بھی ہمیشہ سے یہی چلاآرہا ہے اور اس کی حدود بھی ہمیشہ تقریباً یہی رہی ہیں ۔(استحکام پاکستان : صفحہ 70‘طبع اوّل‘مارچ 1986ء)٭ ہمارے ہاں کچھ لوگ چین پر بہت تکیہ کیے بیٹھے ہیں‘حالانکہ چین تو یہاں کے بنیاد پرستوں کا سب سے زیادہ دشمن ہے ۔(توبہ کی عظمت اور تاثیر :صفحہ 64‘طبع اوّل :نومبر 2011ء)\nافغانستان میں چند اسلامی احکام کا نفاذ\n٭ افغانستان میں طالبان نے صرف چند اسلامی احکام او رچند شرعی سزائیں نافذکی تھیں تو پورے افغانستان میں امن ہوگیاتھا‘ملا عمر کے ایک حکم پر پوست کی کاشت زیرو ہوگئی تھی ۔اسی پر اہل مغرب کو اندیشہ ہوا کہ ابھی تو انہوں نے شریعت کی چھوٹی چھوٹی چیزیں نافذکی ہیں اوربرکات کا ظہورہوگیا ہے‘اگر کہیں پوری شریعت نافذہوگئی اورپورا دین آگیا توپھر ہمارا نظام کہاں رہے گا ؟کیا سورج کے طلوع ہونے کے بعدتاریکی موجودرہے گی ؟اس لیے انہیں خوف لاحق ہے اوروہ کہتے ہیں کہ اسلام کو نظام سمجھنے والے بنیاد پرست (Fundamentalists)ہمارے دشمن ہیں‘ہم انہیں تباہ کرکے رہیں گے‘ہم ان کو کسی صورت برداشت کرنے کو تیارنہیں ۔(توبہ کی عظمت اور تاثیر :صفحہ 46‘طبع اوّل :نومبر 2011ء)\nعظیم خون ریزیاں\n٭ تاریخ ِعالم پر ایک طائرانہ نظر ڈالیے تو صا ف نظر آئے گا کہ بسااوقات بعض افراد \n\n پچھلا صفحہ\nاگلا صفحہ"
        },
        {
            "صفحہ": 60,
            "متن": "کے داخلی انتشار وفساد کی وجہ سے عظیم خوںریزیاں ہوئیں اورامن ِعالم تہ وبالا ہوا۔ ہلاکو اور چنگیزخاں اورہٹلر اورمسولینی ایسے لوگوں کی شخصیتوں کاذرا دقت ِنظر کے ساتھ مطالعہ کیا جائے تو صاف معلوم ہوجائے گا کہ ان کے جذبا ت واحساسات کے اختلال اور ذہنی و قلبی انتشار ہی کے نتیجے میں پورے عالم ِارضی کا سکون وچین ختم ہوا اور بے انداز ہ قتل وغارت کا بازار گرم ہوا ۔(قرآن اورامن عالم :صفحہ 3‘طبع اوّل :جنوری 1970ء)\nاقوام ِعالم کے درمیان دوری\n٭ سائنس کی حیرت انگیز ترقی اور ذرائع آمدورفت اور نقل وحمل میں بے پناہ اضافے کی بناپرپورا عالم انسانی ایک شہر کے مانند ہو کر رہ گیاہے اور مختلف ممالک کی حیثیت اس کے محلوں سے زیادہ نہیں رہی‘لیکن فاصلوں کی یہ ساری کمی انسان کے خارج ہی میں وقوع پذیرہوئی ہے‘دلوں کے بُعدمیں قطعاً کوئی کمی واقع نہیں ہوئی اور افرادِ نوع بشر اور اقوام وملل عالم کے مابین دوری جوں کی توں قائم ہے ۔(قرآن اورامن عالم :صفحہ 12‘طبع اوّل :جنوری 1970ء)\nامریکہ کا غرور\n٭ امریکہ کو جواپنے اوپر زعم تھا کہ ہم تن تنہاجو چاہیں کرسکتے ہیں‘وہ سب خاک میں مل گیا ہے‘اب امریکہ دوسرے ملکوں سے ہاتھ جوڑ کر کہہ رہا ہے کہ خدا کے لیے ہمارا ساتھ دو۔(موجودہ عالمی حالات کے تناظر میں اسلام اورپاکستان کا مستقبل‘صفحہ74‘طبع اوّل‘نومبر 2013ء)\nبھارت کے ساتھ صلح\n٭ وہ وقت قریب ہے کہ امریکہ پاکستان کو مجبور کرے گا کہ وہ بھارت کے ساتھ اس کی شرائط پر صلح کرے ۔ (استحکام پاکستان‘صفحہ 57‘طبع اوّل‘مارچ 1986ء)\nلارڈ مائونٹ بیٹن\n٭ لارڈماؤنٹ بیٹن‘جس کے ہاتھوں قدرت نے ہندوستان کو بالفعل تقسیم کرایا‘ایک \n\n پچھلا صفحہ\nاگلا صفحہ"
        },
        {
            "صفحہ": 61,
            "متن": "طرف خود گاندھی کا چیلا تھا تودوسری طرف پنڈت نہرو کی دوستی صرف اُس ہی سے نہیں‘اُس کے پورے خاندان سے تھی‘ جبکہ قائداعظم سے اُسے ذاتی پرخاش اورنفرت تھی ۔ ( استحکام پاکستان‘صفحہ124)\nبھارت کے خلاف ہمارا اصل ہتھیار:شمشیر ِقرآنی \n٭ بھارت کے مقابلے میں ہماراسب سے بڑا ہتھیار قرآن حکیم ہے ۔اس لیے کہ فکر اور نظریے کے میدا ن میں بھارت کے پاس کچھ نہیں ہے‘ہندو قوم کے پاس اپناکوئی جاندار نظریہ نہیں ہے‘نہ مذہب کے میدان میں او رنہ فلسفے کے میدان میں۔مذہب کے نام پران کے ہاں جوایک تحریک چل رہی ہے‘وہ محض چند سیاسی مقاصد کے لیے چلائی گئی ہے‘ورنہ دراصل ہندو ازم صرف ایک کلچر ہے‘کچھ رسومات ہیں اورکچھ ایسی سماجی تقریبات ہیں جن کے حوالے سے وہ کچھ جشن منالیتے ہیں‘باقی کوئی شے ان کے پاس نہیں ہے۔ (قرآن حکیم کی قوت ِتسخیر :صفحہ 40)\nہندوستان کے اونچی ذات کے ہندوؤں کا قبول اسلام\n٭ شاہ ولی اللہ ؒ نے ’’تفہیمات ِاسلامیہ‘‘میں یہ بات لکھی ہے کہ ایک وقت آئے گا کہ ہندوستان کے اونچی ذات کے ہندوؤں کی اکثریت اسلام قبول کرلے گی۔یہ ایک پیشین گوئی ہے اور مَیں سمجھتاہوں کہ اس کے حق میں تمام شواہد موجود ہیں ۔(قرآن حکیم کی قوت ِتسخیر :صفحہ 42‘طبع اوّل:اکتوبر 1998ء)\nسب سے بڑ اخطرہ\n٭ سب سے بڑا خطرہ ہمیں اپنے ہندوہمسائے سے ہے جو قیام پاکستان کے وقت سے ہماری دشمنی پر کمربستہ ہے۔ (عظمت ِقرآن :صفحہ 24‘طبع اوّل:جنوری 1992ء)\nانڈین نیشنل کانگریس\n٭ انڈین نیشنل کانگریس کا قائم کرنے والا ایک انگریز مسٹرہیوم تھا‘جو ایک ریٹائرڈ سول سرونٹ تھا۔ (علّامہ اقبال‘قائداعظم اور نظریہ پاکستان :صفحہ10‘طبع اوّل :جولائی 2007ء )\n\n پچھلا صفحہ\nاگلا صفحہ"
        },
        {
            "صفحہ": 62,
            "متن": "پاکستان اور اسرائیل کی اساس\n٭ خالص مذہب کی بنیاد پر دنیا میں صرف ایک ہی ملک قائم ہوا ہے اوروہ ہے پاکستان‘ اسرائیل کی اساس مذہب پر نہیں‘نسل پرستی پر ہے۔(استحکام پاکستان : صفحہ 75‘طبع اوّل‘مارچ 1986ء)\nاسرائیل کا وجود\n٭ امریکہ ایک دن کے لیے بھی اپنی حفاظت ہٹالے تو اسرائیل کا وجود باقی نہیں رہے گا۔(ملفوظات ِڈاکٹر اسراراحمد ؒ‘صفحہ :31‘طبع اوّل‘دسمبر 2015ء)\nعالم ِعرب\n٭ ویسے تو دنیا میں اور جگہوں پر بھی ترقیاں ہوئی ہیں‘افلاس کے بعد دولت کی ریل پیل ہوئی ہے‘اونچی اونچی اورشاندارعمارتیں بنی ہیں‘لیکن عالم عرب میں گزشتہ چند دہائیوں میں جو ترقی ہوئی ہے‘اس کی نظیر نہیں ملتی ۔ (اسلام‘ایمان اور احسان :صفحہ71 )\nغلبہ دین\n٭ قیامت سے قبل ایک بارپھر اللہ کادین اللہ کی زمین پراسی شان کے ساتھ غالب ہوگا‘ جس شان سے اب سے چودہ سوسال قبل ہوا تھا اور اس باریہ غلبہ ٔدین پورے کرئہ ارضی کو محیط ہوگا اور پورا عالم انسانی توحید کے نور سے بالفعل منور ہوجائے گا۔(اسلام کے انقلابی فکر کی تجدیدوتعمیل :صفحہ62‘طبع اوّل :دسمبر 1994ء )\nپناہ کا واحد راستہ\n٭ ہمارے لیے پناہ کا واحد راستہ یہی ہے کہ ہم اسلام کی طرف پیش قدمی کریں۔(بصائر :صفحہ37‘طبع اوّل :مارچ2006ء )\nامریکہ کے حصے بخرے کرنے کا پروگرام\n٭ یہودیوں کے سامنے امریکہ کے بھی حصے بخرے کرنے کا پروگرام ہے اور وہ اس کے ٹکڑے کرکے رہیں گے ۔ (بصائر :صفحہ42‘طبع اوّل :مارچ2006ء )\n\n پچھلا صفحہ\nاگلا صفحہ"
        },
        {
            "صفحہ": 63,
            "متن": "فلسطین\n٭ فلسطین جغرافیہ کے اعتبار سے تو بہت چھوٹی جگہ ہے‘اس کا رقبہ ہماری سابقہ ریاست بہاوّل پور کے برابر ہے‘لیکن تاریخ اس کی پانچ ہزار سال تک پہنچی ہوئی ہے ۔اس کے مانند دنیا کے کسی علاقے کی تاریخ محفوظ نہیں ہے۔(بصائر :صفحہ88‘طبع اوّل :مارچ2006ء )\nایک چھوٹا ساملک\n٭ اسرائیل ایک چھوٹاساملک ہے ‘لیکن پورا عالم عیسائیت اور مغرب اس کی پشت پر ہے۔ (بصائر :صفحہ98‘طبع اوّل :مارچ2006ء )\nپاکستان اور اسرائیل\n٭ پاکستان ایک خطے میں پہلے سے مقیم ایک قوم کی دستوری اور پُرامن جدّوجُہد کے نتیجے میں وجود میں آیا جبکہ اسرائیل کا معاملہ بالکل برعکس ہے ۔(بصائر :صفحہ98‘طبع اوّل :مارچ2006ء )\nاسرائیل کو تسلیم کرنا\n٭ علّامہ اقبال اور قائداعظم کے خیالات سے یہ بات واضح ہوجاتی ہے کہ اسرائیل کو تسلیم کرنا ظلم اور ناانصافی کا ساتھ دینا ہے ۔(بصائر :صفحہ101‘طبع اوّل :مارچ2006ء )\nاسرائیل کو تسلیم نہ کیاجائے\n٭ اصول کی بات کی جائے تو اسرائیل کو کسی قیمت پر تسلیم نہ کیاجائے ۔(بصائر :صفحہ101‘طبع اوّل :مارچ2006ء )\nعرب ممالک کی کمزوری\n٭ اگر عرب ممالک کے حکمران امریکہ کی طاقت کے آگے جھک کراسرائیل کو تسلیم کرلیں تویہ ہمارے لیے دلیل نہیں بن سکتی ۔ (بصائر :صفحہ101‘طبع اوّل )\n\n پچھلا صفحہ\nاگلا صفحہ"
        },
        {
            "صفحہ": 64,
            "متن": "دجالیت\n٭ امریکہ نے دجال کی شکل اختیار کررکھی ہے ۔اس کی دجالیت کی تکون سیکولرازم‘سود اور بے حیائی پرمشتمل ہے۔ (بصائر :صفحہ102‘طبع اوّل :مارچ2006ء )\nامریکہ پر خوف\n٭ آج امریکہ پر یہ خوف طاری ہے کہ دنیا کے کسی کونے میں شرعِ پیغمبر کاعملی ظہور نہ ہوجائے۔ (بصائر :صفحہ116‘طبع اوّل :مارچ2006ء )\nقومی مفاد\n٭ جہاں تک دنیا کی دوسر ی اقوام کا تعلّق ہے تو ان کی قومیت کی تاسیس چاہے غلط بنیادوں پر ہوئی ہو‘لیکن یہ ایک امر واقع ہے کہ وہ قومی مفاد کو ذاتی مفاد پر ترجیح دیتے ہیں۔ (مطالبات ِدین :صفحہ51‘طبع اوّل :جولائی 1975ء )\nہندوستان کی مسلمان قوم\n٭ (ہندوستان میں مسلمان قوم کی حالت زار بیان کرتے ہوئے فرمایا:) ہم اسی حال میں تھے کہ دفعۃً محسوس ہوا کہ غیر ملکی اقتدار کا خاتمہ ہونے کو ہے اور اس صورت میں ہندوستان کی مسلمان قوم ہندو اکثریت کے رحم وکرم پر رہ جائے گی ۔(پاکستان کی سیاست کا پہلا عوامی وہنگامی دور :صفحہ66‘طبع اوّل :ستمبر 1996ء)\nہندوستان میں مسلمانوں کے خون کی ہولی\n٭ ادھر یہ عالم ہے کہ بھارت میں ’’فِیْ کُلِّ عَامٍ مَّرَّۃً اَوْ مَرَّتَیْنِ ‘‘مسلمانوں کے خون کی ہولی کھیلی جاتی ہے ‘اور عالم ِاسلام ------ بات کہنے کی نہیں‘لیکن ’’خوگرِ حمد سے تھوڑا سا گلہ بھی سن لے!‘‘کے مصداق کہنی پڑتی ہے کہ -----خصوصاً عالم ِعرب کا حال یہ ہے کہ ان کی ہر حکومت بھارت کی نیازمندی میں ایک دوسرے سے آگے نکلنے اوراسے آنکھوں پر بٹھانے کے لیے ایک دوسرے سے زیادہ بے تاب نظر آتی ہے۔ (پاکستان کی سیاست کا پہلا عوامی وہنگامی دور :صفحہ85‘طبع اوّل :ستمبر 1996ء)\n\n پچھلا صفحہ\nاگلا صفحہ"
        },
        {
            "صفحہ": 65,
            "متن": "موجودہ صورت ِحال\n٭ موجودہ صورتحال مستقل نہیں عارضی ہے او رمستقبل میں بالکل برعکس ہوجائے گی ۔(مسلمان اُمتوں کا ماضی‘حال اور مستقبل :صفحہ10‘طبع اوّل :اکتوبر 1993ء)\nایران کا معاملہ\n٭ ایران کامعاملہ خود اپنی جگہ ایک جداگانہ نوعیت کا حامل ہے ۔اس صدی کے آغاز تک وہ باقی مسلم دنیا سے الگ تھلگ گویا اپنے ہی خول میں بند تھا ۔پھر دوسرے ممالک کی احیائی تحریکوں کی فہرست میں ایران کے ’’فدائین‘‘ کا بھی ذکر سنائی دیا‘لیکن اس کے بعد پھر کچھ خاموشی سی طار ی رہی‘تاآنکہ اچانک ایک طوفان کی سی کیفیت کے ساتھ ایران میں انقلاب آیا اوروہ بعض اعتبارات سے توپوری مسلم دنیا سے آگے نکل گیا ۔(مسلمان اُمتوں کا ماضی‘حال اور مستقبل :صفحہ52‘طبع اوّل :اکتوبر 1993ء)\nعظیم تر اسرائیل\n٭ اگرچہ ابتداء ً مسیح الدجال کے ہاتھوں ’’عظیم تراسرائیل ‘‘ وجود میں آجائے گا‘تاہم بالآخر وہی ’’عظیم تراسرائیل ‘‘ سابقہ معزول ومغضوب اُمت مسلمہ کا ’’عظیم تر قبرستان‘‘ بن جائے گا ۔ (مسلمان اُمتوں کا ماضی‘حال اور مستقبل :صفحہ122‘طبع اوّل :اکتوبر 1993ء)٭ ایک دفعہ ’’گریٹر اسرائیل‘‘ قائم ضرور ہوگا‘مگر پھروہی ان کا ’’Greater Graveyard‘‘ بھی بنے گا ۔ (خلافت کی حقیقت :صفحہ61‘طبع اوّل :اکتوبر 1996ء)\nسیّال سو نا\n٭ کتاب الملاحم کی احادیث میں ایک ایسے فتنے کا ذکر ہےجس سے ’’عرب کا کوئی گھر نہیں بچے گا ‘‘ اور بظاہر احوال وہ یہی مادہ پرستی اور اس کے لازمی نتیجے یعنی عیاشی وفحاشی کا فتنہ ہے جو اُن کے معاشرے میں اس لیے زیادہ شدت اختیار کرگیا ہے کہ ان کے یہاں سیّال سونے کے باعث دولت کی شدید ریل پیل ہوگئی ہے ۔(مسلمان اُمتوں کا ماضی‘حال اور مستقبل :صفحہ123‘طبع اوّل :اکتوبر 1993ء)\n\n پچھلا صفحہ\nاگلا صفحہ"
        },
        {
            "صفحہ": 66,
            "متن": "متعصب ہندو ذہنیت \n٭بھارت میں متعصب ہندو ذہنیت کے جارحانہ احیاء نے دیکھتے ہی دیکھتے طوفانی صورت اختیار کرلی ہے۔(مسلمانوں اُمتوں کا ماضی‘حال اور مستقبل :صفحہ147)\nبھارت اسرائیل گٹھ جوڑ\n٭ بھارت اسرائیل گٹھ جوڑ اور ہنود ویہو دکا اشتراک ِعمل بڑی تیزی کے ساتھ رسمی اور روایتی سفارتی تعلّقات سے بہت آگے بڑھ رہا ہے ۔(مسلمان اُمتوں کا ماضی‘حال اور مستقبل :صفحہ149‘طبع اوّل :اکتوبر 1993ء)\nپاکستان\n٭ اسرائیل اچھی طرح جانتا ہے کہ اس کے توسیعی عزائم یعنی عظیم ترا سرائیل کے قیام کی راہ میں واحد مسلمان ملک جو مزاحم ہوسکتا ہے وہ صرف پاکستان ہے ۔(مسلمان اُمتوں کا ماضی‘حال اور مستقبل :صفحہ149‘طبع اوّل :اکتوبر 1993ء)\nلکشمی دیوی\n٭ ہندوؤں نے دولت کی ایک دیو ی تراشی ہوئی ہے‘جس کا نام انہوں نے ’’لکشمی دیوی‘‘ رکھ چھوڑا ہے ۔اس کی وہ پوجا کس لیے کرتے ہیں ! اس لیے کہ ان کو دولت ملے۔درحقیقت وہ اس مورتی کے پردے میں دولت کی پوجا کرتے ہیں ۔ہم نے صرف یہ کیا ہے کہ ’’لکشمی دیوی ‘‘ کی کوئی مورتی ہمارے سامنے نہیں ہے‘لیکن لکشمی دیوی کی پوجا سے ہندوؤں کا جو مقصو د ہے‘وہی ہمارا بھی ہوجائے گا اگر ہم حرام وحلال اور شریعت کی قیود وشرائط سے بے نیاز ہوکردولت کے حصول میں لگ جائیں۔ اس طور پر دولت معبود کا درجہ حاصل کرلیتی ہے ۔(توحید ِعملی :صفحہ31‘طبع اوّل :مارچ 1985ء)\nتاریخ\nز تاریخ درحقیقت کسی قوم کی اجتماعی یادداشت ہوتی ہے‘جس سے اُس قوم کے افراد کو یہ بات معلوم ہوتی ہے کہ ہماری روایات کیا ہیں ۔ (خُطبات ِسیرت :صفحہ7)\n\n پچھلا صفحہ\nاگلا صفحہ"
        },
        {
            "صفحہ": 67,
            "متن": "تاریخ سے غافل قوم\n٭ اگر کوئی قوم اپنی تاریخ سے غافل ہوجائے یا اس کا کوئی مسخ شدہ تصوّر اس کے سامنے رہے تو اس کے معانی یہ ہیں کہ وہ قوم اپنے اجتماعی نصب العین سے غافل ہے ۔(خُطبات ِسیرت :صفحہ7‘طبع اوّل :مئی2017ء)\nتاریخ ِاسلام\n٭ اسلام کی تاریخ حضرت آدم علیہ السلام  سے شروع ہوتی ہے‘ اس لیے کہ ازروئے قرآن پہلا انسان پہلا نبی تھا ۔توگویا تاریخ ِنبوت تاریخ ِآدمیت ہے اور اس کو آپ چاہیں توتاریخ ِاسلام کہہ لیں ۔ (خُطبات ِسیرت :صفحہ9‘طبع اوّل :مئی2017ء)\nمسلمانوں کی تاریخ\n٭ مسلمانوں کی تاریخ کسی ایک قوم کی تاریخ نہیں ہے‘ اس میں بہت سی اقوام کی تاریخ شامل ہے ۔ (خُطبات ِسیرت :صفحہ10‘طبع اوّل :مئی2017ء)\nآر ایس ایس\n٭ آرایس ایس میں 25لاکھ کارکن موجود ہیں ۔ان سب کا مقصد اسلام اور پاکستان کا خاتمہ ہے۔(خلافت کی حقیقت :صفحہ55‘طبع اوّل :اکتوبر 1996ء)\nہندوستان کی سرزمین\n٭ آرایس ایس کے گرو’’دیوداس‘‘ نے ہندوستان کی تمام ہندو سماجی‘علمی‘سیاسی اور غیر سیاسی تنظیموں کو ایک سرکلر بھیجا ہے ۔اس میں اس نے کہا ہے کہ اب وقت آگیا ہے کہ ہم ہندوستان کی زمین کو مسلمانوں کی نجاست سے پاک کردیں ۔(خلافت کی حقیقت :صفحہ55‘طبع اوّل :اکتوبر 1996ء)\nکوڑا کرکٹ\n٭ اسرائیل کے قیام کے بعد سے اُنہیں بظاہر مسلسل فتوحات حاصل ہورہی ہیں ۔ان کے ہاتھوں عرب مسلمان پٹ رہے ہیں ۔لیکن درحقیقت مشیت ِایزدی اس طرح \n\n پچھلا صفحہ\nاگلا صفحہ"
        },
        {
            "صفحہ": 68,
            "متن": "تمام کوڑے کرکٹ کو جھاڑو دے کر ایک جگہ جمع کررہی ہے‘تاکہ سب کو ایک ساتھ دیا سلائی دکھائی جاسکے۔ (خلافت کی حقیقت :صفحہ61‘طبع اوّل :اکتوبر 1996ء)\nعرب مسلما ن\n٭ عربوں کی آبادی تیس چالیس کروڑہے‘مگر ان کے سینے میں اسرائیل نے خنجر گھونپ دیا ہے ۔فلسطینی مسلمانوں پر جو مظالم ڈھائے جارہے ہیں‘اُن سے کون آگاہ نہیں ۔ صہیونیوں کا ظلم اور سفاکی ایسی ہے کہ درندگی بھی شرماجائے ۔مگر ہم مسلمان اس پر مہربہ لب ہیں ۔ (سیرت ِ خیرالانام علیہ الصلوۃ والسلام :صفحہ39‘طبع اوّل :اکتوبر 2013ء)\nآریائی نسل\n٭ آریائی نسل یونان‘ایران اور ہندوستان میں آباد ہوئی اور دنیا میں علم اور فلسفہ وحکمت کے یہی تین عظیم مراکز رہے ہیں ۔فلسفہ ومنطق‘مسائل کی گہرائی میں جانا‘ بال کی کھال اُتارنا اور حقیقت تک اپنی عقل کے ذریعے سے پہنچنے کی کوشش کرنا آریائی نسل کا ایک خصوصی وصف اوران کے مزاج کاجزوِلاینفک ہے ۔(حزب اللہ کے اوصاف :صفحہ58‘طبع اوّل :جون2006ء)\nمکّہ کے لوگوں کا معاملہ\n٭ مکّہ کے لوگوں کا معاملہ یہ تھا کہ جب تک کوئی دشمن تھا توجانی دشمن تھا‘لیکن جب کوئی ہاتھ میں ہاتھ دے دیتا تھا توہی ’’ولی حمیم ‘‘ بن جاتا تھا۔ان کے یہاں کسی قسم کی منافقت نہیں تھی‘بلکہ کردار کی بڑی پختگی تھی کہ جو کہہ رہے ہیں وہی کررہے ہیں ۔(اُمُّ المُسَبِّحات‘یعنی سورۃ الحدید :صفحہ45‘طبع اوّل :جون2005ء)\nنسل انسانی\n٭ آج پوری نسل انسانی حضرت نوح علیہ السلام کے تین بیٹوں حضر ت سام‘حضرت حام اور حضرت یافث کی اوّلاد سے ہے ۔(اُمُّ المُسَبِّحات‘یعنی سورۃ الحدید :صفحہ325‘طبع اوّل :جون2005ء)\n\n پچھلا صفحہ\nاگلا صفحہ"
        },
        {
            "صفحہ": 69,
            "متن": "حضرت نُوح ؑ کی نسل ہندوستان میں\n٭ حضرت نوح علیہ السلام کی نسل ہندوستان میں بھی آکر آباد ہوئی اورحضر ت نوح ؑ کے ماننے والے ہندوستان میں موجود رہے ہیں ۔(اُمُّ المُسَبِّحات‘یعنی سورۃ الحدید :صفحہ328‘طبع اوّل :جون2005ء)\nبرہما اور برہمن کاتصوّر\n٭ ہندوستان میں ’’برہما ‘‘اور ’’برہمن ‘‘ کا جو تصوّرہے‘اس کا درحقیقت حضرت ابراہیم ؑ کے ساتھ کوئی رشتہ ضرور ہے ۔ (اُمُّ المُسَبِّحات‘یعنی سورۃ الحدید :صفحہ329)\nہندو قوم\n٭ ہندو قوم کے پاس اپنا کوئی جاندار نظریہ نہیں ہے‘نہ مذہب کے میدان میں اورنہ فلسفے کے میدان میں۔مذہب کے نام پر ان کے ہاں جوایک تحریک چل رہی ہے‘وہ محض چند سیاسی مقاصد کے لیے چلائی گئی ہے‘ورنہ دراصل ہندوازم صرف ایک کلچر ہے‘ کچھ رسومات ہیں اورکچھ ایسی سماجی تقریبات ہیںجن کے حوالے سے وہ کچھ جشن منالیتے ہیں‘ باقی کوئی شے ان کے پاس نہیں ہے ۔یہی وجہ ہے کہ وہ پورے طورپر مغرب کے رنگ میں رنگے ہوئے ہیں‘فلسفہ وفکر بھی انہوں نے مغرب سے مستعار لیا ہے اوران کے تہذیب و تمدن پر بھی مغرب کا رنگ غالب ہے۔چنانچہ ا ن کا نظامِ حکومت ہویا تصوّر ِقانون سارے کا سارا جوں کا توں مغرب سے درآمد شدہ ہے ۔ (قرآن حکیم اورہم :صفحہ104‘طبع چہارم :ستمبر2015ء)\nاقوام متحدہ\n٭ موجودہ تنظیم اقوام متحدہ (United Nations Organization) آپ دیکھ رہے ہیں کہ انسان کی تنگ دامانی کے باعث وہ عملاً ناکام ہوچکی ہے‘ اوراگرچہ اس کا ظاہری ٹھاٹھ باٹھ موجود ہے‘تاہم ہر شخص جانتا ہے کہ درحقیقت وہ united یعنی متحدہ کی بجائے untiedیعنی منتشر اقوام کے زبانی جمع خرچ کا ایک اد ارہ ہے اوراس سے زیادہ کچھ نہیں ۔(قرآن حکیم اورہم :صفحہ290‘طبع چہارم :ستمبر2015ء)\n\n پچھلا صفحہ\nاگلا صفحہ"
        },
        {
            "صفحہ": 70,
            "متن": "امریکہ اورپوری مغربی دنیا پر خوف\n٭ آج امریکہ اورپوری دنیا پر بالفعل یہ خوف طاری ہے کہ کہیں دنیا کے کسی کونے میں شرع پیغمبر(ﷺ) کا عملی ظہور نہ ہوجائے ۔ظاہر بات ہے کہ ’’جَآءَ الْحَقُّ‘‘ کے بعد ’’زَھَقَ الْبَاطِل ‘‘اس کا لازمی نتیجہ ہے ۔ اوریہ خوف ان پر اس درجے مسلط ہے کہ ان کی پوری گلوبل پالیسی اسی پر مرکوز ہوگئی ہے ۔(رسول اکرم ﷺ اور ہم :صفحہ418‘طبع دوم :جولائی2014ء)\nامریکہ کے ہاں گروی\n٭ ہم امریکہ کے ہاں گروی رکھے جاچکے ہیں‘ہمارے Bases اس کے کنٹرول میں ہیں ۔ایف بی آئی‘سی آئی اے اور موساد پاکستان میں موجود ہے ۔ہمارے ایئرپورٹس پر ان کے معیّن حصے ہیں ۔(رسول اکرم ﷺ اور ہم :صفحہ509‘طبع دوم :جولائی2014ء)\nہندوستان میں دہرائی جانے والی تاریخ\n٭ 1492ء میں سقوط ِغرناطہ کے بعد مسلم سپین کاوجود ختم ہوگیا اور 1602ء تک جزیرہ نما آئبیریا میں ایک مسلمان بھی باقی نہیں چھوڑا گیا ۔یا تو قتل کردیے گئے یا جلادیے گئے یا پھر جہازوں میں بھر بھر کرشمالی افریقہ کے ساحل پر پھینک دیے گئے ۔کیا یہی تاریخ ہندوستان میں بھی دہرائی جانے والی ہے؟(موجودہ عالمی حالات کے تناظر میں اسلام اورپاکستان کا مستقبل‘صفحہ58‘طبع اوّل‘نومبر 2013ء)\nامریکہ کا غرور\n٭امریکہ کو جواپنے اوپر زعم تھا کہ ہم تن تنہاجو چاہیں کرسکتے ہیں‘وہ سب خاک میں مل گیا ہے‘اب امریکہ دوسرے ملکوں سے ہاتھ جوڑ کر کہہ رہا ہے کہ خدا کے لیے ہمارا ساتھ دو۔(موجودہ عالمی حالات کے تناظر میں اسلام اورپاکستان کا مستقبل‘صفحہ74‘طبع اوّل‘نومبر 2013ء)\n\n پچھلا صفحہ\nاگلا صفحہ"
        },
        {
            "صفحہ": 71,
            "متن": "الیکشن\n\nالیکشن\n٭ الیکشن تو کسی نظام کوچلانے کے لیے ہوتے ہیں‘نہ کہ نظام کو بدلنے کے لیے۔(تنظیم اسلامی کی دعوت :صفحہ 36‘طبع اوّل اکتوبر 1995ء)\n٭ ہمارے نزدیک الیکشن پہلے سے قائم کسی نظام کو چلانے کے لیے ہوتے ہیں‘کسی نظام کو تبدیل کرنے کے لیے نہیں ۔(مذہبی جماعتوں کے باہمی تعاون....صفحہ48‘طبع اوّل :اکتوبر1996ء )\n٭ الیکشن کے نتیجے میں نظام نہیں بدلاکرتا‘صرف اس نظام کو چلانے والے ہاتھ بدل جاتے ہیں ۔(بصائر :صفحہ123‘طبع اوّل :مارچ2006ء )\nہندو قوم\n٭ ایک طرف توہندومت کا تیزی سے احیاء ہورہاہے اور دوسری طرف صورت حال یہ ہے کہ ہم بدترین انتشار کاشکار ہیں ۔ تازہ الیکشن میں دینی‘مذہبی سیاسی جماعتوں کا جو حشر ہوا وہ ہم سب کے سامنے ہے ۔لیکن کوئی پتا نہیں کہ تاریخ ایک دفعہ پھراپنے آپ کو دہرادے کہ ہندو قوم کے ہاتھوں ہم کو تو تہس نہس کرادیا جائے‘لیکن اللہ تعالیٰ ان کواسلام لانے کی توفیق عطاکردے ؎\n\n\nہے عیاں یورشِ تاتار کے افسانے سے\nپاسباں مل گئے کعبے کو صنم خانے سے\n(خلافت کی حقیقت :صفحہ56‘طبع اوّل :اکتوبر 1996ء)\n\n\n\n\n\nانتخابات کے راستے سے انقلاب\n٭ بعض لوگوں کا خیال ہے کہ انتخابات کے راستے سے انقلاب آجائے گا ۔یہ خیال بھی \n\n پچھلا صفحہ\nاگلا صفحہ"
        },
        {
            "صفحہ": 72,
            "متن": "درست نہیں ۔ انتخابات سے اُسی چیز کی عکاسی ہوگی جو معاشرے میں ہے ۔ انتخابات سے جاگیردار‘سردار اور سرمایہ دار ہی آگے آئیں گے ۔تم کس خو ش فہمی میں مبتلا ہو! (سیرت ِ خیرالانام علیہ الصلوۃ واسلام :صفحہ144‘طبع اوّل :اکتوبر 2013ء)\nمڈٹرم انتخابات\n٭ ساری دنیا مانتی ہے کہ ایک ملک کے رہنے والوں کا یہ مسلّم حق ہے کہ وہ آئینی ودستوری طور پر حکومت بدل سکتے ہیں ۔چنانچہ وہ مدّت سے قبل (mid-term) نئے انتخابات کا مطالبہ لے کر کھڑے ہوسکتے ہیں ۔(منہج انقلاب ِنبوی ﷺ :صفحہ348‘طبع اوّل :جون1987ء)\nدو مختلف تصوّرات\n٭ ریاست اور حکومت دو مختلف تصوّرات ہیں اور کسی بھی ملک کے باشندوں کو آئینی طور پر یہ حق حاصل ہوتا ہے کہ وہ حکومت کو بدل دیں ۔(منہج انقلاب ِنبوی ﷺ :صفحہ349‘طبع اوّل :جون1987ء)\nبرسراقتدار پارٹی کے خلاف تحریک \n٭ پُرامن طریقہ سے ہر پارٹی کو برسراقتدار پارٹی کے خلاف مہم اور تحریک چلانے کا حق پوری دنیا میں اب تسلیم کیا جاتاہے ۔(منہج انقلاب ِنبوی ﷺ :صفحہ351‘طبع اوّل :جون1987ء)\n\n پچھلا صفحہ\nاگلا صفحہ"
        },
        {
            "صفحہ": 73,
            "متن": "اُمّت\n\nاُمّت ِ مسلمہ\n٭ ایسی اجتماعیت اُمّت کہلائے گی‘جو کسی ایک مقصد یا کسی ایک نصب العین کے گرد جمع ہو ۔(شہادت علی الناس‘صفحہ 48‘طبع اوّل‘اپریل 2001)\nاُمّت کا مقصد ِوجود\n٭ دنیا کی دوسری تمام اقوام وامم اپنے لیے جیتی ہیں او ران کامطمح نظراس کے سوا اورکچھ نہیں ہوتا کہ ان کابول بالااورعظمت دوبالا ہواور وہ آدم کی زیادہ سے زیادہ اوّلاد کو‘ بس پڑے تو عسکری وسیاسی ورنہ کم ازکم معاشی وتہذیبی تسلط کے چنگل میں گرفتار کرکے اپنے تابع رکھ سکیں ۔لیکن اس اُمّت کا جینا اس لیے ہے کہ دنیا میں اللہ کانام رہے‘ اُس کا کلمہ بلند ہو‘حق کا بول بالاہو‘نیکیاں عام ہوں اور اچھائیاں پروان چڑھیں اوربدیاں ختم ہوں اور برائیوں کا استیصال ہو جائے۔ یعنی یہ اُمّت دراصل دنیا میں خدا کی نمائندہ‘خیر کا ذریعہ وآلہ اور شراورباطل کے استیصال کا ادارہ ہے۔ (دعوت الی اللہ :صفحہ 5‘طبع اوّل :مارچ 1975ء)\nاہل قرآن کا خطاب\nحدیث ِ مبارکہ میں مسلمانوں کو حضور ﷺ نے اہل ِقرآن کا خطاب دیا ہے ’’یَااَھْلَ الْقُرْآنِ‘‘ ۔ یہ خطاب ہم وزن ہے اُس خطاب کے جو قرآن یہود و نصاریٰ کو دیتا ہے ’’یَااَھْلَ الْکِتَابِ‘‘ ۔الکتاب کا آخری‘مکمل اورجامع ایڈیشن ’’اَلْقُرْآن‘‘ ہے‘جس کی حامل اُمّت ِمسلمہ ہے‘ اسی مناسبت سے آنحضور ﷺ نے اُمّت کو ’’یَااَھْلَ الْقُرْآنِ‘‘ کے الفاظ سے مخاطب فرمایا ۔ سبحان اللہ ! کتنا پیارا خطاب ہے جو اس اُمّت کو ملا ۔(نبی اکرم ﷺ سے ہمارے تعلّق کی بنیادیں :صفحہ42‘طبع :مارچ2020ء) \n\n پچھلا صفحہ\nاگلا صفحہ"
        },
        {
            "صفحہ": 74,
            "متن": "اُمّت کی ذمہ داری\n٭ وہ اُمّت جو قرآن کو اقوام وامم عالم تک پہنچانے کی ذمہ داربنائی گئی تھی‘آج اس کی محتاج ہے کہ خود اسے قرآن پہنچایا جائے ۔(مسلمانوں پر قرآن مجید کے حقوق:صفحہ50‘طبع اوّل :جنوری 1969ء )\nپوری اُمّت ایک جماعت\n٭ کچھ لوگ کہتے ہیں کہ پوری اُمّت ایک جماعت ہے ۔اگر ایسا ہے تو پھر اس کا امام کون ہے ؟ اگر امیر موجود نہیں ہے توپھر جماعت نہیں ہے۔(جہادفی سبیل اللہ :صفحہ50‘طبع اوّل :اپریل 2000ء )\nپیغامِ محمدی ﷺ کی امین اُمّت\n٭ یہ اُمّت پیغام محمد ی ﷺ کی امین ہے‘اس پیغام کوپوری نوع انسانی تک پہنچانا اس کے ذمہ ہے۔ (رسول کاملﷺ :صفحہ80‘طبع اوّل :دسمبر 1983ء )\nاُمّت\n٭ مسلمانوں کی ہیئت اجتماعیہ کے لیے قرآن مجیدکی اصل اصطلاح ’’اُمّت‘‘ ہے۔ پورے قرآن مجید میں مسلمانوں کی ہیئت اجتماعیہ کو ظاہرکرنے کے لیے کہیں بھی لفظ ’’قوم ‘‘ استعمال نہیں کیا گیا ۔ (مطالبات ِدین :صفحہ46‘طبع اوّل :جولائی 1975ء )\nملّت\n٭ قرآن مجید میں لفظ ملّت نہ تو قوم کے معنی میں استعمال ہوا ہے نہ ہی اُمّت کے‘بلکہ ملّت کا اصل ترجمہ ہے ’’طریقہ ‘‘۔ ملّتِ ابراھیم ؑ کا مفہوم ہوگا ’’ابراہیم ؑ کا طریقہ‘‘۔ چنانچہ مسلمانوں کی ہیئت ِاجتماعیہ کے لیے لفظ ملّت کا استعمال درست نہیں‘ بلکہ لفظ اُمّت ہی اس مفہوم کی ادائیگی کرتا ہے ۔(مطالبات ِدین :صفحہ47‘طبع اوّل :جولائی 1975ء )\n\n پچھلا صفحہ\nاگلا صفحہ"
        },
        {
            "صفحہ": 75,
            "متن": "خیر اُمّت\n٭ ہمیں ’’اُمّت ِوسط‘‘ بنایا گیا ہے‘ہمیں ’’خیر اُمّت ‘‘ کا لقب دیا گیا ہے‘ہم سید المرسلین اور خاتم النبیّین ﷺ کی اُمّت میں شامل ہیں ۔(مطالبات ِدین :صفحہ62‘طبع اوّل :جولائی 1975ء )\nفرضِ منصبی\n٭ جب تک ہم بحیثیت ِ اُمّت اپنے فرائض منصبی کو پورا کرنے کی جہد وکوشش کرتے رہے‘ہم دنیا میں سربلندرہے اور دنیا نے ہماری عظمت وسطوت کا لوہا مانا‘اور جب سے ہم نے اپنے اس فرض کو پس پشت ڈالا‘ہم زوال پذیر ہونا شروع ہوگئے۔(مطالبات ِدین :صفحہ72‘طبع اوّل :جولائی 1975ء)\nہندوستانی مسلم\nان٭ برصغیر پاک وہند کی ملّت اسلامی نے ہمیشہ پورے عالم ِاسلامی کے رنج وغم کواپنا دکھ درد شمار کیا اور تاریخ شاہد ہے کہ ہمیشہ صورت ِحال یہ رہی کہ چاہے کبھی بلقان وترکی پر براوقت آیا ہو‘چاہے طرابلس وشام پر‘ہندوستانی مسلمان بالکل اسی طرح تڑپ اٹھتا رہا‘جیسے خود اس کے پہلو میں خنجر بھونکا گیا ہو۔ ؎\n\n\nخنجر چلے کسی پہ تڑپتے ہیں ہم امیرؔ\nسارے جہاں کا درد ہمارے جگرمیں ہے!\n(پاکستان کی سیاست کا پہلا عوامی وہنگامی دور :صفحہ85‘طبع اوّل :ستمبر 1996ء)\n\n\n\n\n\nصاحب ِ کتاب وشریعت مسلمان اُمتیں\n٭ صاحب ِکتاب وشریعت مسلمان اُمتیں پوری تاریخ انسانی کے دوران دوہی ہوئی ہیں۔ ایک سابقہ اُمّت ِمسلمہ یعنی بنی اسرائیل اور دوسری موجودہ اُمّت مسلمہ یعنی اُمّت محمد علیہ الصلوۃ السلام۔(مسلمان اُمتوں کا ماضی‘حال اور مستقبل :صفحہ24‘طبع اوّل :اکتوبر 1993ء)\n\n پچھلا صفحہ\nاگلا صفحہ"
        },
        {
            "صفحہ": 76,
            "متن": "حساس مسئلہ\n٭ موریطانیہ سے لے کر انڈونیشیا تک پوری سُنّی دنیا میں جماعت اسلامی‘تبلیغی جماعت او ر الاخوان المسلمون جیسی عظیم تحریکوں کی موجودگی کے باوجود کہیں بھی انقلاب کے کوئی آثار ابھی دُور دُور تک دکھائی نہیں دیتے ۔آخر اس کو کوئی سبب تو ہے! غور طلب مسئلہ ہے کہ اس کی وجہ کیا ہے؟ یہ سُنّی مسلمان سُن ہوکر کیوں رہ گئے ہیں ؟ یہ بڑا حساس مسئلہ ہے ۔(اُمّت ِمسلمہ کے لیے سہ نکاتی لائحہ عمل :صفحہ108‘طبع اوّل :اکتوبر 1990ء)\nتاریخ ِاُمّت ِ مسلمہ\n٭ تاریخ ِاسلام کا آغاز یوں تو حضر ت آدم علیہ السلام سے ہوا‘البتہ اُمّت ِمسلمہ کی تاریخ کا آغاز حضرت محمد رسول اللہ ﷺ سے ہوتا ہے ۔(خُطبات ِسیرت :صفحہ9‘طبع اوّل :مئی2017ء)\nقیمتی متاع\n٭ دین اسلام ایک مکمل نظام زندگی ہے اور یہ کہ دین اپنا غلبہ چاہتا ہے ۔یہ تصوّر اس اُمّت کی بہت قیمتی متاع ہے ۔ (حقیقت ِایمان :صفحہ17‘طبع اوّل :فروری 2003ء)\nاُمّت ِمسلمہ کی سب سے بڑی ذمہ داری\n٭ اُمّت ِمسلمہ کی سب سے بڑی ذمہ داری یہ ہے کہ وہ ایسا سیاسی نظام یعنی نظام حکومت قائم کریں‘جس میں اللہ تعالیٰ کا دین بتمام وکمال قائم ہوجائے۔(اُمُّ المُسَبِّحات‘یعنی سورۃ الحدید :صفحہ28‘طبع اوّل :جون2005ء)\nاُمّت کی ذمہ داری\n٭ اب کار ِنبوت‘کار ِتبلیغ‘کارِدعوت‘فرائض رسالت اور نوع انسانی پراتمام حُجّت یہ تمام کام اب تا قیامِ قیامت اُمّت کے ذمے ہیں۔(مطالعہ قرآن حکیم کا منتخب نصاب جلددوم :صفحہ68‘طبع ہشتم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 77,
            "متن": "اُمّت کے معنی\n٭ اُمّت کے معنی ہیں ہم مقصد لوگوں کا گروہ ۔ایک ایسی اجتماعیت اُمّت کہلائے گی جوکسی ایک مقصدیاکسی ایک نصب العین کے گرد جمع ہو۔(مطالعہ قرآن حکیم کا منتخب نصاب جلددوم :صفحہ68‘طبع ہشتم :اپریل2019ء)\nمسلمانوں کا اجماع\n٭ مسلمانوں کا راستہ وہ ہےجس پر مسلمانوں کا اجماع ہوجائے‘کیونکہ ایک حدیث مبارکہ میں آیا ہے : ((اِنَّ اُمَّتِیْ لَا تَجْتَمِعُ عَلٰی ضَلَالَۃٍ)) (ابن ماجہ)’’یقیناً میری اُمّت کبھی گمراہی پر جمع نہیں ہوگی ۔‘‘(قرآن حکیم اورہم :صفحہ270‘طبع چہارم :ستمبر2015ء)\nاُمّت ِ مسلمہ\n٭ ایسی اجتماعیت اُمّت کہلائے گی جو کسی ایک مقصد یا کسی ایک نصب العین کے گرد جمع ہو ۔ (شہادت علی الناس‘صفحہ 48‘طبع اوّل‘اپریل 2001)\n\n پچھلا صفحہ\nاگلا صفحہ"
        },
        {
            "صفحہ": 78,
            "متن": "انسان\n\nخونِ ناحق\n٭ انسانی جان بہت محترم ہے۔انسان کی جان کا ناحق لے لینا‘خونِ ناحق بہانا‘یہ بہت بڑا جرم ہے۔ (اسلام کامعاشرتی اورسماجی نظام:صفحہ 29‘طبع اوّل :جون 2000ء)\nسرکش انسان\n٭ بہت سے انسان اتنے سرکش ہوتے ہیں کہ ان کی اکڑی ہوئی گردنیں اللہ تعالیٰ کے سامنے بھی جھکنے کے لیے تیار نہیں ہوتیں۔( اثبات ِآخرت کے لیے قرآن کا استدلال :صفحہ 43‘طبع اوّل :اپریل 1999ء)\nاختیارات کا عنصر\n٭ انسانی شخصیت میں اختیار کا ایک عنصر بہر حال موجود ہے۔اللہ تعالیٰ نے انسان میں یہ عنصر جس مقدار میں رکھا ہے‘اسی نسبت سے وہ اس کا محاسبہ کرے گا۔(اطاعت کا قرآنی تصوّر:صفحہ12‘طبع اوّل :اکتوبر1995ء )\nاوّلاد\n٭ اوّلاد بھی انسان کا ثمرہ ہے‘یہ بھی درحقیقت ایک اعتبار سے اس کی کمائی ہے۔انسان کواگر ایک درخت سے تعبیر کیا جائے تو اُس کا پھل اُس کی اوّلاد ہے ۔(اہل ایمان کو پیشگی تنبیہہ:صفحہ16‘طبع اوّل :جولائی 2003ء )\nحق کے لیے سعی\n٭ جس چیز کو انسان حق سمجھے‘اس کے لیے کوشش کرتا رہے‘نتائج کو اللہ تعالیٰ پر چھوڑدینا چاہیے ۔ (اسلام میں عورت کا مقام :صفحہ141‘طبع اوّل :اپریل 1984ء )\n\n پچھلا صفحہ\nاگلا صفحہ"
        },
        {
            "صفحہ": 79,
            "متن": "آج کا آزر\n٭ آج سے ساڑھے چارہزار برس پہلے کا آزر پتھر کی مورتیاں تراشتا تھا اور آج کا آزر کچھ خیالی تصوّرات کے بت بنائے ہوئے ہے ۔(حقیقت واقسامِ شرک :صفحہ12‘طبع اوّل :اکتوبر 2008ء )\nحیوانِ ناطق\n٭ انسان کی سب سے اونچی صلاحیت قوتِ بیان ہے‘اسی لیے انسان کو حیوانِ ناطق کہتے ہیں۔ (تعارف ِقرآن :صفحہ146‘طبع اوّل :فروری2006ء )\nخلیفۃ اللہ فی الارض\n٭ اللہ تعالیٰ نے ہی تمام مخلوقات کو پید اکیا ۔جِنّوں کو بھی اُسی نے پید اکیا‘فرشتوں کوبھی اُسی نے پیدا کیا۔آسمان بنایا‘ زمین بنائی‘ پہاڑ بنائے‘ سورج‘ چاند‘ ستارے بنائے۔ کیانہیں بنایا ؟ لیکن جو کچھ اُس نے بنایا ہے‘ اس میں چوٹی کی مخلوق انسان ہے جو مسجودِملائکہ ہے‘خلیفۃ اللہ فی الارض ہے۔ (تعارف ِقرآن :صفحہ146 )\nرحمٰن‘قرآن اورانسان\n٭ اللہ تعالیٰ کے ناموں میں سب سے پیارا نام ’’رحمٰن‘‘۔اُس نے جوعلم انسان کودیے اس میں چوٹی کا علم ’’قرآن‘‘۔اُس نے جوکچھ بنایا ہے اس میں چوٹی کی تخلیق ’’انسان۔‘‘ (تعارف ِقرآن :صفحہ147‘طبع اوّل :فروری2006ء )\nایک ہی طر ح کے انسان\n٭ اگر ایک ہی طرح کے تمام انسان ہوتے‘رنگ ایک‘شکل وصورت ایک‘ناک نقشہ ایک‘تو کتنی اُکتادینے والی یکسانیت ہوجاتی ۔ایک دوسرے کو پہچاننا مشکل بلکہ قریب قریب ناممکن ہوجاتا۔ (توحید ِعملی :صفحہ78‘طبع اوّل :مارچ 1985ء)\nدنیا کی کمائی\n٭ اگر کسی شخص نے اپنی محنت کی تمام تر کمائی اسی دنیا میں جمع کی ہوگی تو یقیناًاُس کا دل \n\n پچھلا صفحہ\nاگلا صفحہ"
        },
        {
            "صفحہ": 80,
            "متن": "بھی یہیں پر اٹکا رہے گا۔ایسے شخص کے لیے دنیا کوچھوڑجانے کا تصوّر بہت خوفناک ہوتا ہے ۔موت کے وقت ایسے شخص کی جان بھی آسانی سے نہیں نکلتی ۔(قلب ِقرآن سورہ یٰسٓ کی مختصر تشریح :صفحہ58‘طبع اوّل :مئی 2017ء)\nانسانی زندگی کی فلم\n٭ ہمارے ایک ایک عمل کے نقوش واثرات اللہ تعالیٰ کے ہاں ریکارڈ ہورہے ہیں اورقیامت کے دن ہر انسان کی زندگی کی پوری فلم کھول کر اُس کے سامنے رکھ دی جائے گی۔ (قلب ِقرآن سورۂ یٰسٓ کی مختصر تشریح :صفحہ60‘طبع اوّل :مئی 2017ء)\nفطرتِ سلیم\n٭ انسان کی فطرتِ سلیم ہو تو اس کے دل میں اپنے محسن کے لیے جذبات ِتشکر لازماً پیدا ہوتے ہیں۔ہاں ! اگر کسی کی فطر ت ہی مسخ ہوگئی ہو تودوسری بات ہے ۔(قلب ِقرآن سورۂ یٰسٓ کی مختصر تشریح :صفحہ88‘طبع اوّل :مئی 2017ء)\nحیوانی اور روحانی وجود\n٭ انسان کے اندر اللہ تعالیٰ نے اپنی طرف سے روح پھونکی‘اور یہی روح جملہ انسانوں اور حیوانوں کے درمیان وجہ امتیاز ہے ۔زندگی حیوانوں میں بھی ہے اورانسانوں میں بھی‘ اس اعتبار سے حیوانی وجود دونوں کے پاس ہے‘لیکن اس پر مستزاد انسان کا ایک روحانی وجود بھی ہے اور یہی انسان کے لیے وجہ امتیاز ہے‘اسی لیے وحی صرف اسی کو ہوتی ہے‘کیونکہ وحی درحقیقت contact ہےروح کا روح کے ساتھ ۔ (حقیقت ِایمان :صفحہ58‘طبع اوّل :فروری 2003ء)\nاللہ تعالیٰ کا فضل\n٭ انسان کو جوکچھ ملتا ہے‘وہ محض انسانی محنت کا نتیجہ نہیں ہے بلکہ اللہ تعالیٰ کا فضل ہے اور فضل اسے کہا جاتا ہے جو کسی استحقاق کے بغیر عطا ہو۔(خلافت کی حقیقت :صفحہ116‘طبع اوّل :اکتوبر 1996ء)\n\n پچھلا صفحہ\nاگلا صفحہ"
        },
        {
            "صفحہ": 81,
            "متن": "روحِ ربّانی\n٭ انسان کو مقامِ بلند روح کی بناپرملا ۔روحِ ربّانی کے بغیر اُس کا کوئی مقام نہ ہوتا۔محض مادی اور جسمانی اعتبار سے تو وہ باقی جانوروںسے بھی کمزور ہے۔(سیرت ِ خیرالانام علیہ الصلاۃ والسلام :صفحہ24‘طبع اوّل :اکتوبر 2013ء)\nاللہ کی مدد\n٭ راہ ِحق میں اللہ کی مدد آتی ہے لیکن یہ اُس وقت آتی ہےجب انسان آزمائش پر پورا اُترتا ہے ۔ (سیرت ِ خیرالانام علیہ الصلاۃ والسلام :صفحہ144‘طبع اوّل :اکتوبر 2013ء)\nانسانوں سے امید\n٭ جس شخص کی امیدانسانوں سے وابستہ ہوجاتی ہے‘جب ان کی طرف سے اس کی امید کے برعکس رویّہ ظاہر ہوتا ہے تو اس پر ردّ ِعمل کے طورپر مایوسی طاری ہوتی ہے اوراس کے قویٰ جواب دے دیتے ہیں‘اعصاب شل ہوجاتے ہیں ۔(حزب اللہ کے اوصاف :صفحہ318‘طبع اوّل :جون2006ء)\nدل کی سختی\n٭ جب انسان کا دل سخت ہوتا ہے تو پھر کسی چٹان اورپتھر کی سختی بھی اس کا مقابلہ نہیں کرسکتی ۔(اُمُّ المُسَبِّحات‘یعنی سورۃ الحدید :صفحہ176‘طبع اوّل :جون2005ء)\nانسانی فطرت\n٭ انسان کی فطرت اس بات سے واقف ہے کہ سچائی نیکی او رجھوٹ بدی ہے ۔وعدہ پورا کرنا نیکی ہے‘وعدے کی خلاف ورزی کرنا بدی ہے ۔دیانت وصدق اعلیٰ اقدار ہیں‘خیانت وکذب برائیاں ہیں ۔ہمسائے کے ساتھ حسن سلوک خیر ہے‘ہمسائے کو پریشان کرنا او راسے اذیت پہنچانا شر ہے ۔(مطالعہ قرآن حکیم کا منتخب نصاب جلداوّل :صفحہ81‘طبع دہم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 82,
            "متن": "تواصی بالحق\n٭ تواصی بالحق انسان کی شرافت کا بھی لازمی تقاضا ہے ۔اس لیے کہ جو حق کسی انسان پر منکشف ہوا ہے او رجسے خوداُس نے اختیار کیا ہے‘اس کی انسان دوستی کا لازمی تقاضا ہے کہ اسے دوسروں کے سامنے بھی پیش کرے تاکہ زیادہ سے زیادہ انسان اس سے نفع اندوز ہوں اور اس کی برکتوں سے متمتع ہوسکیں ۔(مطالعہ قرآن حکیم کا منتخب نصاب جلداوّل :صفحہ39‘طبع دہم :اپریل2019ء)\nکامیاب انسان\n٭ اگر کسی انسان کے پاس نہ دووقت پیٹ بھرنے کے لیے کچھ موجود ہو‘نہ تن ڈھانپنے کے لیے مناسب لباس اسے میسّر ہو‘اور نہ سرچھپانے کے لیے کوئی چھت اسے حاصل ہو‘لیکن ایمان کی دولت‘عمل صالح کی پونجی او رتواصی بالحق اور تواصی بالصبر سے اس کا دامن بھراہو تووہ انسان ازروئے قرآن وازروئے سورۃالعصر ایک کامیاب انسان قرار پائے گا ۔(مطالعہ قرآن حکیم کا منتخب نصاب جلداوّل :صفحہ23‘طبع دہم :اپریل2019ء)\nنسیان اور بھول\nحقیقت تو یہ ہے کہ نسیان اور بھول انسان کے لیے ایک بہت بڑی رحمت ہے۔ وقت کا مرہم انسان کے زخموں کو مندمل کردیتا ہے ۔اس پر رنج وغم کے پہاڑ ٹوٹتے رہتے ہیں‘لیکن وقت کے گزرنے کے ساتھ ساتھ انہیں بھلادیتا ہے اوروہ اس طرح زندگی کا یہ سفر جیسے تیسے طے کرتا ہے۔(مطالعہ قرآن حکیم کا منتخب نصاب جلداوّل :صفحہ29‘طبع دہم :اپریل2019ء)\nخاسراور نامرادکون؟\n٭ کسی کے پاس خواہ نمرود اور فرعون کی سی بادشاہی ہو‘قارون کا ساخزانہ ہو یا دنیاکی دوسری تمام نعمتیں انتہائی کثرت اور بہتات کے ساتھ جمع ہوگئی ہوں‘لیکن \n\n پچھلا صفحہ\nاگلا صفحہ"
        },
        {
            "صفحہ": 83,
            "متن": "اگر وہ دولت ِایمان سے محروم ہے‘اعمالِ صالحہ کی پونجی سے تہی دامن ہے‘تواصی بالحق اور تواصی بالصبر سے عاری ہے تو وہ شخص ازروئے سورۃالعصر ناکام ہے‘ خائب وخاسراور نامراد ہے۔(مطالعہ قرآن حکیم کا منتخب نصاب جلداوّل :صفحہ23‘طبع دہم :اپریل2019ء)\nمعرفت ِالٰہی\nاگر انسان کی فطرت مسخ نہ ہوگئی ہو اور عقل کسی غلط رُخ پر نہ پڑگئی ہو تو وہ عقل سلیم اور فطرتِ صحیحہ کے ذریعے اللہ تعالیٰ کی اجمالی معرفت تک پہنچ جا تاہے ۔(مطالعہ قرآن حکیم کا منتخب نصاب جلداوّل :صفحہ97‘طبع دہم :اپریل2019ء)\nاستقامت\n٭ استقامت یہ ہے کہ انسان کوبظاہر کتنا ہی خطیر نفع یا بھاری نقصان کسی کی طرف سے نظر آرہا ہو‘لیکن وہ یقین رکھ لے کہ میرا نافع اور ضارّ (نقصان پہنچانے والا)اللہ کے سوا کوئی نہیں ۔تو یہ حقیقت انسان کی کامیابی کی کڑی شرط بھی ہے اور معرفت ِالٰہی کی حقیقی اساس بھی۔(مطالعہ قرآن حکیم کا منتخب نصاب جلداوّل :صفحہ98‘طبع دہم :اپریل2019ء)\nغیرت و حمیت کا تقاضا\n٭ انسان کی غیرت وحمیت کا تقاضا ہے کہ جو کچھ مالک کو پسند ہے‘اسے دنیا میں پھیلانے‘رائج کرنے او رغالب کرنے کے لیے تن من دھن کی بازی لگا دے‘جو اُسے پسند نہیں ہے‘بندہ بھی اسے نا پسند کرے اور ہمیشہ اس سے نبرد آزما بھی رہے اور دنیا سے اس کا نام ونشان مٹانے کے جان اورمال نچھاورکردے۔یہ ہے استقامت ِعملی ۔ (مطالعہ قرآن حکیم کا منتخب نصاب جلداوّل :صفحہ99‘طبع دہم :اپریل2019ء)\nاستقامت ِعملی\n٭ اگر اللہ کی ربوبیت پر انسان کو وثوق حاصل ہوجائے اوراس پر اس کا دل جم جائے\n\n پچھلا صفحہ\nاگلا صفحہ"
        },
        {
            "صفحہ": 84,
            "متن": "تویہ وہ مقام ومرتبہ ہے کہ دورانِ حیات ِدنیاوی بھی ملائکہ کا نزول اس پر پیہم ہوتا رہتا ہے‘جس سے اُسے انبساط حاصل ہوتا ہے‘ا س کے قلب کو تثبیت حاصل ہوتی ہے‘ اسے داخلی سکون اوراطمینان میسّر آتا ہے اوراس کے قدموں میں جماؤ پیدا ہوتا ہے ۔(مطالعہ قرآن حکیم کا منتخب نصاب :صفحہ102‘طبع دہم :اپریل2019ء)\nبندگی\n٭ جب انسان کی تخلیق ہوئی ہی بندگی کے لیے ہے تو اگر وہ بندگی کی روش اختیار نہ کرے یا اسے تج دے اور ترک کردے تو معلوم ہوا کہ اس کے وجود کا اب کم ازکم انسانی سطح پر کوئی مقصد نہیں رہا‘ او راس کی زندگی محض حیوانی سطح کی زندگی ہے یا شاید اس سے بھی کم تر ۔(مطالعہ قرآن حکیم کا منتخب نصاب جلداوّل :صفحہ137‘طبع دہم :اپریل2019ء)\nعجلت پسندی\n٭ انسان کی خلقت اور سرشت میں بعض پہلو ضعف کے ہیں‘جن میں سے ایک عجلت پسندی بھی ہے ۔ (مطالعہ قرآن حکیم کا منتخب نصاب جلداوّل :صفحہ289‘طبع دہم :اپریل2019ء)\nتمسخر\n٭ ایک انسان دوسرے انسان کے صرف ظاہر کودیکھتا ہے اور اسی کی وجہ سے تمسخر کا مرتکب ہوبیٹھتاہے ‘حالانکہ اصل چیز انسان کا باطن ہے اور خدا کی نگاہ میں انسانوں کی قدروقیمت اُن کے باطن کی بنیاد پر ہے۔(مطالعہ قرآن حکیم کا منتخب نصاب جلداوّل:صفحہ452‘طبع دہم :اپریل2019ء)\nصاحب ِکردار\n٭ یہ بالکل دواوردوچار کی طرح کی بات ہے کہ جس شے کی حقانیت پرانسا ن کے دل ودماغ نے گواہی دے دی اور جس صداقت پر اسے یقین ہوگیا‘ اب اس کی غیرت وحمیت اور شرافت کا تقاضا ہے کہ وہ اس کی نشرواشاعت‘اس کے اعلان واعتراف \n\n پچھلا صفحہ\nاگلا صفحہ"
        },
        {
            "صفحہ": 85,
            "متن": "اوراس کو دنیا میں غالب اور بالفعل رائج اورنافذکرنے کے لیے ایڑی چوٹی کا زور لگادے اور اس کے لیے جو کچھ اس کے بس میں ہوکرگزرے۔اگروہ یہ کرتا ہے تو وہ واقعتاً ایک صاحب کردار انسان ہے ۔(مطالعہ قرآن حکیم کا منتخب نصاب جلددوم :صفحہ18‘طبع ہشتم :اپریل2019ء)\nمعرفت ِربّ کے فقدان کا نتیجہ\n٭خدا پرستی کی بجائے وطن پرستی‘قوم پرستی‘خود پرستی‘مفادپرستی‘یہ ساری چیزیں کیوں ہیں ؟ اس لیے کہ انسان اپنے خول سے باہر نکل کر اللہ کے حسن وجمال کو کوئی مشاہدہ نہ کرپایا ۔اگر کہیں انسان اس کی کوئی جھلک دیکھ پاتا تویہ تمام چیزیں ہیچ ہوجاتیں اوران میں سے کسی کواس کے مطلوب ومقصود ہونے کی حیثیت حاصل نہ رہتی اور ’’منزلِ ماکبریاست‘‘ کے مصداق ذات ِباری تعالیٰ ہی اس کا مطلوب ومحبوب اور منتہائے مقصود ہوتی ۔(مطالعہ قرآن حکیم کا منتخب نصاب جلددوم :صفحہ40‘طبع ہشتم :اپریل2019ء)\nانسان کی اوّلاد\n٭ انسان کو اگر ایک درخت سے تعبیر کیا جائے تواس کا پھل اس کی اوّلادہے ۔(مطالعہ قرآن حکیم کا منتخب نصاب جلددوم :صفحہ306‘طبع ہشتم :اپریل2019ء)\nرأفت یا ہمدردی\n٭ ایک سلیم الفطرت انسان کے دل میں کسی کو تکلیف اور مصیبت میں دیکھ کر جو احساس ہوتا ہے اور وہ اس کے درد کو اپنے اندر محسوس کرتا ہے‘ اسی کو ہم رأفت یا ہمدردی کہتے ہیں ۔ (مطالعہ قرآن حکیم کا منتخب نصاب جلددوم :صفحہ459)\nپتھر دل\n٭ جب انسان کا دل سخت ہوتا ہے توپھر کسی چٹان اور پتھر کی سختی بھی اس کا مقابلہ نہیں کرسکتی۔ (مطالعہ قرآن حکیم کا منتخب نصاب جلددوم :صفحہ503‘طبع ہشتم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 86,
            "متن": "حقیقی انسان\n٭ دراصل یہ انسانیت کی صداقت کا ثبوت ہے کہ آپ کسی انسان کو بھوکا دیکھیں تواسے کھانے میں شریک کریں‘ اسے کسی تکلیف میں دیکھیں تواگر آپ اس کی تکلیف کا ازالہ کرسکتے ہوں تو اُدھرمتوجّہ ہوجائیں او راس کی تکلیف رفع کریں ۔اگرکسی میں یہ رافت اور رحمت نہیں ہے تووہ پھر حقیقی انسان ہی نہیں ہے ۔(مطالعہ قرآن حکیم کا منتخب نصاب جلددوم :صفحہ507‘طبع ہشتم :اپریل2019ء)\nفضل ِخداوندی\n٭ انسان مجرد اپنے عمل کے ذریعے سے جنّت کا مستحق نہیں بن سکتا‘جب تک کہ فضل ِ خداوندی اس کی دستگیری نہ کرے۔(مطالعہ قرآن حکیم کا منتخب نصاب جلددوم :صفحہ574‘طبع ہشتم :اپریل2019ء)\nحضرت لقمان\n٭ حضرت لقمان نہ نبی تھے‘نہ رسول تھے اورنہ ہی ان کے بارے میں کسی نبی یا رسول کے اُمّتی ہونے کا کوئی ثبوت ہے ۔ وہ بس ایک سلیم الفطرت‘سلیم العقل انسان تھے۔(مطالعہ قرآن حکیم کا منتخب نصاب جلددوم :صفحہ634‘طبع ہشتم :اپریل2019ء)\nانسان کہلانے کا حق دار\n٭ درحقیقت انسان کہلانے کا مستحق وہی انسان ہے جس کا کوئی نہ کوئی ہدف او رنصب العین ہو۔اگر انسان بغیر کسی مقصد اور نصب العین کے زندگی بسر کررہا ہے تو واقعہ یہ ہے کہ وہ انسان نما حیوان ہے اور حیوانی سطح پر زندگی بسر کررہا ہے۔(شہادت علی الناس‘صفحہ 10‘طبع اوّل‘اپریل 2001)\nاعلیٰ اور عمدہ تر شخصیت\n٭ قوم ووطن کے امتیاز کے بغیر انسان کی خدمت‘انسان سے محبّت ‘یہ یقیناً بلند تر نصب العین ہے‘ اس کی بنا پر ایک اعلیٰ تر اور عمدہ تر شخصیت وجود میں آئے گی ۔(شہادت علی الناس‘صفحہ 11‘طبع اوّل‘اپریل 2001)\n\n پچھلا صفحہ\nاگلا صفحہ"
        },
        {
            "صفحہ": 87,
            "متن": "انفاق فی سبیل اللہ\n\nمال کی محبّت کی مہر\n٭ دل پر مال کی محبّت کی جو مہر لگی ہوئی ہے‘اسے توڑنے والی چیز زکوٰۃ ہے ۔(نیکی کی حقیقت :صفحہ 23‘طبع اوّل:دسمبر 2002ء)\nلفظ ِفقیر\n٭ ’’فقیر‘‘ کے لفظ سے ذرامغالطہ ہوجاتاہے کہ فقیر شاید وہی ہے جو ہاتھ پھیلارہا ہو‘ مانگ رہا ہو اورجسے فاقہ آرہا ہو ۔حقیقت میں ایسا نہیں ہے ۔اسلام میں نصاب کی ایک لائن کھینچ دی گئی ہے کہ جس کے پاس ساڑھے سات تولے سونا یا باون تولے چاندی ہے‘وہ اس لائن سے اوپر ہے اورزکوٰۃ کا اداکنندہ ہے اورجس کے پاس اتنا سونایاچاندی نہیں ہے‘وہ اس لائن سے نیچے ہے اور زکوٰۃ کا وصول کنندہ ہے ۔(ملفوظاتِ ڈاکٹر اسرار احمد ؒ‘صفحہ87)\nانفاق فی سبیل اللہ کی مدّات\n٭ اللہ کی رضا کے لیے مال خرچ کرنے کی دومدّات ہیں‘ایک مدیہ ہے کہ اللہ کی مخلوق میں سے جو صاحب ِاحتیاج ہیں‘یعنی غرباء وفقراء‘یتامیٰ ومساکین‘بیوائیں اور ایسے لوگ جو کسی سبب سے معاشی جدّوجُہد میں پیچھے رہ گئے ہیں‘ان کی مدد کی جائے‘ اوردوسری مد یہ ہے کہ اللہ کے دین کی نصرت کے لیے خرچ کیا جائے ۔یعنی اُس کے دین کی نشرواشاعت اور دعوت کے لیے صرف کیا جائے اور دین حق کے غلبہ و اقامت اور جہادوقتال فی سبیل اللہ کی ضروریات کی فراہمی پر صرف کیا جائے ۔( ایمان اوراس کے ثمرات :صفحہ 46‘طبع اوّل :دسمبر 1997ء)\n\n پچھلا صفحہ\nاگلا صفحہ"
        },
        {
            "صفحہ": 88,
            "متن": "انفاق\n٭ انفاق کی ایک مدّ اللہ کے دین کے لیے خرچ کرنا ۔یعنی دین کی دعوت وتبلیغ اور نشرواشاعت میں پیسہ لگانا‘اقامت ِدین کی جدّوجُہد کے لیے اپنا مال خرچ کرنا ۔ اگر قتال فی سبیل اللہ کا مرحلہ آجائے تو اس کے لیے سروسامان‘ اسلحہ وغیرہ کی فراہمی میں دل کھول کر پیسہ خرچ کرنا ۔(توحید ِعملی :صفحہ206‘طبع اوّل :مارچ 1985ء)\nصدقہ\n٭ صدقہ صدق سے بنا ہے ۔دراصل یہ انسانیت کی صداقت کا ثبوت ہے کہ آپ کسی انسان کو بھوکا دیکھیں تواُسے کھانے میں شریک کریں‘اُسے کسی تکلیف میں دیکھیں تواگر آپ اس کی تکلیف کا ازالہ کرسکتے ہوں توادھر متوجہ ہوجائیں اور اس کی تکلیف رفع کریں ۔اگر کسی میں یہ رافت اور رحمت نہیں ہے تو وہ پھر حقیقی انسان ہی نہیں ہے۔ (اُمُّ المُسَبِّحات‘یعنی سورۃ الحدید :صفحہ182‘طبع اوّل :جون2005ء)\nصالحین\n٭ صالحین وہ ہیں کہ جو کثر تِ صدقہ وخیرات اور انفاق فی سبیل اللہ کے ذریعے سے دنیا اورمال کی محبّت کا ازالہ کریں ۔(اُمُّ المُسَبِّحات‘یعنی سورۃ الحدید :صفحہ227‘طبع اوّل :جون2005ء)\nزکوٰۃ\n٭ انفاق کی راہ پر چلانے کے لیے ابتدائی محرک زکوٰۃ سے فراہم ہوتا ہے۔(مطالعہ قرآن حکیم کا منتخب نصاب جلداوّل :صفحہ61‘طبع دہم :اپریل2019ء)\nانفاقِ مال\n٭ جس رُخ پر اللہ تعالیٰ چاہتا ہے کہ انسان کی شخصیت ترقی اور نشوونما پائے‘ اس کا ارتقاء ہو‘ اس کی تعمیر ہو‘ اس کی راہ میں سب سے بڑی رکاوٹ مال کی محبّت ہے ۔لہٰذا \n\n پچھلا صفحہ\nاگلا صفحہ"
        },
        {
            "صفحہ": 89,
            "متن": "اس مال کی محبّت کو دل سے کھرچنے کے لیے نسخہ انفاقِ مال ہے‘یعنی مال کا اللہ کی خوشنودی اور رضا کے حصول کے لیے خرچ کرنا۔(مطالعہ قرآن حکیم کا منتخب نصاب جلداوّل :صفحہ326‘طبع دہم :اپریل2019ء)\nانفاق فی سبیل اللہ\n٭ تزکیہ نفس کے لیے درحقیقت سب سے مؤثر تدبیر یہی ہے کہ مال کو اللہ کی راہ میں لگاؤ اور خرچ کرو۔اسی کا نام انفاق فی سبیل اللہ ہے ۔(مطالعہ قرآن حکیم کا منتخب نصاب جلددوم :صفحہ223‘طبع ہشتم :اپریل2019ء)\nانفاق کا لفظ\n٭ کسی کام میں اپنی جان‘اپنی صلاحیتوں اور قوتوں کو کھپانااوراوقا ت کا صرف کرناانفاق کا لفظ ان سب کومحیط ہے۔(مطالعہ قرآن کا منتخب نصاب جلددوم :صفحہ223‘طبع ہشتم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 90,
            "متن": "انقلابی فکر\n\nبعض حضرات کا غلط طرزِ عمل\n٭ ہندوستان اورپاکستان دونوں ممالک میں بعض ایسے حضرات جو کچھ عرصہ دین کے حرکی تصوّر کی اساس پر اٹھنے والی تحریکوں سے وابستہ اور ان تصوّرات کے پُرجوش حامی رہے‘جب کسی عملی یا شخصی اختلاف کی بنا پر‘یاکسی ذاتی سبب کے باعث علیحدہ ہوگئے یا خارج کردیے گئے تواب رجعت ِقہقری کا مظاہرہ کرتے ہوئے فرماتے ہیں کہ اقامت ِدین کی جدّوجُہد کی فرضیت کا تصوّر ہی باطل ہے۔کبھی کہتے ہیں کہ اسلامی انقلاب تو صرف دعوت وتبلیغ اور تذکیر وتلقین سے آتا ہے‘اس کے تصادم اور جہا دکا تصوّر فتور ِعقل کا مظہرہے۔ کبھی کہتے ہیں کہ بیعت صرف حکومت کی ہوسکتی ہے‘ جماعت کے قیام کے لیے کوئی دوسری صورت تو اختیار کی جاسکتی ہے‘بیعت سمع وطاعت فی المعروف کی نہیں۔اور کبھی اس سے بھی آگے بڑھ کر فرماتے ہیں کہ دین کی خدمت کا کام تو صرف انفرادی یازیادہ سے زیادہ اداروں کی صورت میں ہونا چاہیے‘ ا س کے لیے کسی جماعت کے قیام کی سرے سے ضرورت ہی نہیں ہے ۔(اسلام کے انقلابی فکر کی تجدیدوتعمیل :صفحہ61‘طبع اوّل :دسمبر 1994ء )\nمحدود مذہبی تصوّر\n٭ محدود مذہبی تصوّر کی سیکولرازم کے ساتھ مطابقت اور موافقت ہی کا مظہر ہے کہ دین کے یہ جدید دانشور کبھی صلح حدیبیہ کو حق وباطل کے مابین ’’مستقل ‘‘مفاہمت اور مصالحت کے لیے دلیل بناتے ہیں‘اورکبھی میثاق مدینہ کوعصر حاضر کے سیکولر نظام ریاست وسیاست کے حق میں دلیل کے طورپر پیش کرتے ہیں ۔اسی طرح کبھی رجم کی ’’وحشیانہ ‘‘ سزا کی نفی کے ذریعے جدیدذہنیت کی خدمت میں ہدیہ معذرت پیش کرتے ہیں تو کبھی پردے کے ’’مولویانہ تصوّر ‘‘کی مخالفت کے ذریعے مغربی تہذیب کے دلدادگان کو تقویت پہنچاتے ہیں۔ (اسلام کے انقلابی فکر کی تجدیدوتعمیل :صفحہ61‘طبع اوّل :دسمبر 1994ء )\n\n پچھلا صفحہ\nاگلا صفحہ"
        },
        {
            "صفحہ": 91,
            "متن": "اقدام اور تصادم\n\nآج کے دورمیں کشمکش\n٭ آج کے دور میں کشمکش جو شروع ہوگی‘وہ اس سے ہوگی کہ ’’میرے نزدیک ازروئے شریعت یہ کام غلط ہے‘ مَیں یہ نہیں کروں گا ‘‘۔ پس ! آپ نے جوں ہی یہ کیا وہیں کشمکش شروع ہوگئی ۔ (ملفوظاتِ ڈاکٹر اسرار احمد ؒ‘صفحہ64)\nنیکی کا حکم\n٭ نیکی کاحکم‘نیکی کی تلقین اوربدی سے روکنا‘ اس کو عام طور پر ٹھنڈے پیٹوں برداشت نہیں کیا جاتا ۔ (مقامِ عزیمت:صفحہ 11‘طبع اوّل:جنوری 1992ء)\nچنگاری شعلہ بن کر بھڑکتی ہے\n٭ جن لوگوں کی بنیادی تربیت اور خاندانی اثرات میں مذہب کا عنصر موجود ہوتا ہے تو چاہے اپنے ملک میں رہتے ہوئے اس کے آثار زیادہ ظاہر او رنمایاں ہوکر سامنے نہ آئیں‘لیکن جب وہ ایک مخالف ماحول میں پہنچتے ہیں تواس ماحول میں ان کے اندر کی چنگاری شعلہ بن کر بھڑکتی ہے۔(علّامہ اقبال‘قائداعظم اور نظریہ پاکستان :صفحہ17‘طبع اوّل :جولائی 2007ء )\nاستہزاء وتمسخر\n٭ کسی بھی انقلابی دعوت کے نتیجے میں معاشرے کا پہلا ردّعمل استہزاء وتمسخر ہوتا ہے۔(خُطبات ِسیرت :صفحہ69‘طبع اوّل :مئی2017ء)\nنظام کی تبدیلی کے لیے خون\n٭ رائج الوقت نظام خون دیے بغیر نہیں بدلتا۔اگرکوئی یہ سمجھ بیٹھا ہے کہ دین بھی غالب ہوجائے اور خون کا ایک قطرہ بھی بہے تو یہ محض خام خیالی ہے۔ (خلافت کی حقیقت :195)\n\n پچھلا صفحہ\nاگلا صفحہ"
        },
        {
            "صفحہ": 92,
            "متن": "مزاحمت\n٭ انقلاب کے معنی یہ ہیں کہ آپ نظام کو بدل دیں‘جبکہ نظام کے ساتھ برسراقتدار مراعات یافتہ طبقات کے مفادات وابستہ ہیں ۔اُن کی سرداریاں‘سیادتیں ہیں‘ چودھراہٹیں قائم ہیں ۔اگر آپ ان سب کو ختم کرنے کے درپے ہوگئے‘اگر یہ سارے آشیانے جس درخت کی شاخوں پر بنے ہوئے ہیں اگر آپ اس درخت کی جڑ کاٹنے لگ گئے‘ تویہ نہیں ہوسکتا کہ اُن کی طرف سے مزاحمت نہ ہو  وہ یقیناًاس کی شدید مزاحمت او رمخالفت کریں گے ۔ (سیرت ِ خیرالانام  علیہ الصلاۃ والسلام :صفحہ145)\nنصرت ِالٰہی\n٭ اللہ تعالیٰ نے ہردور میں اپنے پیغمبروں کو بھیج کر حق وباطل کا معرکہ برپا کرایا ہے۔ اُس کی سُنّت یہ ہے کہ باطل جب آخری حدتک پورا زور دکھا چکتا ہے اور بندگان خدا ایک ایک کرکے تمام مراحل استبداد سے صبر جمیل کے ساتھ گزرتے ہوئے اپنے تمام وسائل راہ ِخدا میں جھونک دیتے اور مقدور بھر تکالیف جھیل لیتے ہیں تو پھر نصرت ِالٰہی کی صبح طلوع ہوجاتی ہے ۔ (منہج ِانقلاب ِنبوی ﷺ :صفحہ7)\nکشمکش کا آغاز\n٭ آج کے دور میں کشمکش جو شروع ہوگی‘وہ اس سے ہوگی کہ ’’میرے نزدیک ازروئے شریعت یہ کام غلط ہے‘میں یہ نہیں کروں گا ‘‘۔پس ! آپ نے جوں ہی یہ کیا وہیں کشمکش شروع ہوگئی ۔(منہج ِانقلاب ِنبوی ﷺ :صفحہ80)\nحق کے راستے کی بڑی رکاوٹ\n٭ جوبھی نظام باطل کسی جگہ قائم ہوتاہے تو وہ نظام حق کے راستے کی سب سے بڑی رکاوٹ بن جاتا ہے۔ (منہج ِانقلاب ِنبوی ﷺ :صفحہ312‘طبع اوّل :جون1987ء)\nتصادم\n٭ نظام کو بدلنے کے لیے جولوگ اُٹھیں ان کی طاقت اور ان کے اثرات اتنے زیادہ \n\n پچھلا صفحہ\nاگلا صفحہ"
        },
        {
            "صفحہ": 93,
            "متن": "ہوچکے ہوں کہ وہ یقین رکھتے ہوں کہ ہم تبدیلی برپا کردیں گے ۔یہ نہیں کہ تھوڑی سی طاقت کے ساتھ تصادم کا آغاز کردیں‘جس کا نتیجہ بدامنی کی صورت میں ظاہر ہواور وہ لوگ ختم ہو کررہ جائیں ۔ (منہج ِانقلاب ِنبوی ﷺ :صفحہ343)\nمراعات یافتہ طبقہ\n٭ مراعات یافتہ طبقہ کا ایک بڑا حصّہ‘جس کے موجودہ نظام باطل کے ساتھ مفادات وابستہ ہیں‘ اس دعوت پر کان نہیں دھرے گا بلکہ ان کی تو کوشش یہ ہوگی کہ انقلا ب اسلامی کا راستہ روکو ! نظام کہنہ کے پاسبانو‘یہ معرض انقلاب میں ہے ! ان کی توآپس میں جتھہ بندیاں بنیں گی کہ آؤ! اپنے مفادات کے تحفظ کے لیے کھڑے ہوجاؤ۔(اُمُّ المُسَبِّحات‘یعنی سورۃ الحدید :صفحہ297‘طبع اوّل :جون2005ء)\nباطل سے ٹکراؤ\n٭ دعوت وتربیت کے مرحلے میں دعوت دیتے رہو‘محنت کرتے رہو‘تربیت اور تزکیہ کرتے رہو اوراس دوران تمام تکلیفیں اور مصیبتیں پورے صبر کے ساتھ جھیلو اور برداشت کرو ۔ساتھ ساتھ اپنی تنظیم پر توجہ دو‘ساتھیوں کو منظّم کرو ۔اور جب تعدا د کے اعتبار سے اور کیفیت وکمیت دونوں اعتبارات سے تیار ہوجاؤکہ سیرت بھی پختہ ہوچکی ہو‘ تربیت بھی ہوچکی ہو‘تزکیہ بھی ہوچکا ہو‘قول وفعل کا تضاد نہ رہا ہو‘انسان کا ظاہر وباطن ایک ہوچکا ہو‘منظّم ہوچکے ہوں‘ایک امیر کی دعوت پرکھڑے ہوکر لبیک کہیں اوراپنی جانوں کی قربانی دینے کے لیے تیار ہوجائیں‘اوراگر روکنے کا حکم دیا جائے تو رک جائیں توپھر نظام باطل سے ٹکراجائیں ۔(اُمُّ المُسَبِّحات‘یعنی سورۃ الحدید :صفحہ302‘طبع اوّل :جون2005ء)\nباطل ہونے کا تقاضا\n٭ باطل ہونے کا تقاضا یہ ہے کہ وہ حق کا راستہ روکے‘حق کے راستے میں موانع ومشکلات پیدا کرے ۔یہ دواور دوچارکی طرح کا وہ اصول ہے جس سے کہیں کوئی استثناء نہیں ۔(مطالعہ قرآن حکیم کا منتخب نصاب جلداوّل :صفحہ109)\n\n پچھلا صفحہ\nاگلا صفحہ"
        },
        {
            "صفحہ": 94,
            "متن": "حق کی دعوت\n٭ مخاطبین کی طرف سے جنہیں حق کی دعوت دی جارہی ہو‘استہزاء‘تمسخر او رمخالفت بھی ہوگی او رایذا رسانی بھی‘ اور وہ جان لینے کے درپے بھی ہوں گے او رگھر سے نکال باہر بھی کریں گے ۔(مطالعہ قرآن حکیم کا منتخب نصاب جلداوّل :صفحہ109)\nتحقیق وتفتیش\n٭ دونوں چیزیں سامنے رکھیے کہ خبر لانے والے کے بارے میں بھی تحقیق وتفتیش۔ اورپھر جو’’خبر‘‘ لائی گئی ہو‘ اس کے بارے میں بھی پوری چھان بین کرنی ضروری ہے۔ ان دونوں مرحلوں سے گزر کر پھر کوئی فیصلہ کیاجائے اور اس فیصلے کے مطابق پھر کوئی اقدام ہو۔ (مطالعہ قرآن حکیم کا منتخب نصاب جلداوّل :صفحہ471)\nدین حق کے نفاذکی جدّوجُہد\n٭ جہاں بھی دین حق کے نفاذ کی جدّوجُہد کی جائے گی‘کوئی نہ کوئی نظام وہاں پہلے سے موجود ہوگا۔اُس باطل نظام کے ساتھ لوگوں کے مفادات وابستہ ہوں گے‘ سیادتیں اور چودھراہٹیں ہوں گی‘لوگوں کے مالی مفادات ہوں گے ۔آپ جب اُس نظام کو ذراسا چھیڑیں گے‘ اس کے خلاف ذراآواز بلند کریں گے تو نمعلوم کس کس کے کن کن مفادات پر آنچ آئے گی ! چنانچہ وہ تما م قوتیں اپنے اس نظام کی مدافعت میں آپ کے خلاف متحدہوجائیں گی ۔(مطالعہ قرآن حکیم کا منتخب نصاب جلددوم :صفحہ110)\nپہلی کشمکش\n٭ اللہ کا بندہ بننے کے لیے پہلی کشمکش خود اپنے نفس کے ساتھ کرنی پڑے گی ۔(جماعت ِ شیخ الہند ؒ اور تنظیم اسلامی :صفحہ171‘طبع ششم :اپریل2015ء)\nاٹل قانون\n٭ یہ ایک اٹل قانون ہے کہ مشرک کبھی دین حق کا غلبہ برداشت نہیں کرسکیں گے‘تصادم ہوکر رہے گا ۔(جماعت ِ شیخ الہند ؒ اور تنظیم اسلامی :صفحہ188‘طبع ششم :اپریل2015ء)\n\n پچھلا صفحہ\nاگلا صفحہ"
        },
        {
            "صفحہ": 95,
            "متن": "بندۂ مؤمن\n\nبندئہ مؤمن کا تصوّرِحیات\n٭ بندئہ مؤمن کا تصوّرِحیات یہ ہے کہ ہم اللہ کے پاس سے آئے ہیں اوراللہ ہی کے پاس واپس لوٹ جائیں گے ‘یہ دنیوی زندگی کا ایک سفر ہے ‘یہ ہرگز ہماری منزل نہیں ہے۔(ملفوظاتِ ڈاکٹر اسرار احمد ؒ ‘صفحہ194‘طبع اوّل ‘دسمبر 2015ء)\nاللہ کا فضل\n٭ جو کچھ تم کماؤ گےاسے اللہ کا فضل سمجھو ‘اسے اپنی محنت کا نتیجہ سمجھنا درست نہ ہوگا۔ محنت یقیناًتمہیں کرنی ہے ‘لیکن جو رزق اور روزی تمہیں عطا ہوئی ہے ‘یہ اللہ کا فضل ہے ‘ ایک بندہ مؤمن کا نقطہ نظر یہی ہونا چاہیے ۔(انقلاب ِنبوی ﷺ کااساسی منہاج:صفحہ55)\nاللہ کے بندے\n٭ جولوگ اخلاص کے ساتھ اللہ کے بندے بن جائیں ‘ان پر شیاطین کا کوئی داؤ یا وار کارگر نہیں ہوسکتا ۔(ایجاد وابداع عالم:صفحہ43 ‘طبع اوّل :اگست1999ء )\nبظاہر مترادف الفاظ\n٭ ’’مؤمن ‘‘ اور ’’مسلم ‘‘ بظاہر مترادف الفاظ ہیں کہ ایک ہی شخص کے لیے دونوں الفاظ کا استعمال ہوسکتا ہے‘لیکن ’’مسلم ‘‘ عام اصطلاح ہے اور ’’مؤمن‘‘ خاص ۔(جہادفی سبیل اللہ :صفحہ9 ‘طبع اوّل :اپریل 2000ء )\nمجرم\n٭ اگر اللہ کے احکام ٹوٹ رہے ہوں ‘ان کی دھجیاں بکھر رہی ہوں ‘باطل کا ڈنکا بج رہا \n\n پچھلا صفحہ\nاگلا صفحہ"
        },
        {
            "صفحہ": 96,
            "متن": "ہو ‘ طاغوت کا بول بالا ہو او ربندہ مؤمن فقط ’’اللہ اللہ ‘‘ کرنے میں لگا ہو اہو ‘تو اس سے بڑھ کر اور کوئی مجرم نہیں ۔(جہادفی سبیل اللہ :صفحہ33 ‘طبع اوّل :اپریل 2000ء )\n\n\n\n\nمسلم کے معنی٭ مسلم کے معنی ہی اللہ اوراُس کے رسول ﷺ کے آگے اپنے آزادانہ اختیار سے دستبرداری کے ہیں ۔ (اسلام میں عورت کا مقام :صفحہ26 ‘طبع اوّل :اپریل 1984ء )\nاللہ پر بھروسہ\n٭ مؤمن کو صر ف اللہ پربھروسہ رکھناچاہیے ‘اسباب ووسائل پر نہیں۔(خُطبات ِسیرت :صفحہ117‘طبع اوّل :مئی2017ء)\nمؤمن صادق\n٭ ایک مؤمن صاد ق تو منتظر ہوتا ہے کہ اب جو یہ جان ومال اللہ کی امانت کے طور پر اس کے پاس ہیں ‘کب اللہ انہیں وصول فرمالے اور وہ امانت کے اس بار ِگراں سے سبکدوش ہوجائے ۔(قرآن حکیم کی سُورتوں کے مضامین کا اجمالی تجزیہ :صفحہ89‘طبع اوّل :رمضان المبارک1398ھ)\nکلام الٰہی\n٭ حق وباطل کی کش مکش کی شدت او رمصائب ومشکلات اور ابتلا ء وآزمائش کے دور میں بندہ مؤمن کا اصل سہار اکلام الٰہی ہے۔(قرآن حکیم کی سُورتوں کے مضامین کا اجمالی تجزیہ :صفحہ130‘طبع اوّل :رمضان المبارک1398ھ)\nمؤمن یا مسلم\n٭ جس شخص کے دل میں ایمان ہے ‘عمل میں اسلام ہے ‘اسے آپ مومن کہہ لیں ‘مسلم کہہ لیں ‘کوئی فرق واقع نہیں ہوتا۔(حقیقت ِایمان :صفحہ116‘طبع اوّل :فروری 2003ء)\n\n پچھلا صفحہ\nاگلا صفحہ"
        },
        {
            "صفحہ": 97,
            "متن": "بندہ مؤمن کا معاملہ\n٭ بندہ مؤمن کا معاملہ اللہ کے ساتھ ’’بین الخوف والرجاء‘‘ والارہناچاہیے کہ اُس کی شانِ غفاری سے اُمید بھی ہو کہ اللہ بخش دے گا ‘لیکن اُس کی سزا کا اندیشہ اور خطرہ بھی رہے ۔اس طرح رویہ متواز ن رہے گا ۔(اُمُّ المُسَبِّحات‘یعنی سورۃ الحدید :صفحہ166‘طبع اوّل :جون2005ء)\nملائکہ کا نزول\n٭ ملائکہ کا نزول صرف انتقال کے وقت ہی نہیں ہوتا بلکہ مؤمنین صادقین ‘اللہ کے دوستوں اور اُس کے چاہنے والوں پر حیات ِدنیوی کے دوران بھی مسلسل فرشتے اترتے ہیں ۔ (مطالعہ قرآن حکیم کا منتخب نصاب جلداوّل :صفحہ102)\nبندئہ مؤمن\n٭ کیسے ممکن ہے کہ ایک بندئہ مؤمن اللہ کو ماننے کے بعد اپنے گھر میں پاؤں پھیلا کر سوتارہے اوراسے اس بات کی فکر نہ ہوکہ اللہ کا دین غالب ہے یا مغلوب۔(مطالعہ قرآن حکیم کا منتخب نصاب جلددوم :صفحہ18‘طبع ہشتم :اپریل2019ء)\nاصل سہارا\n٭بندئہ مؤمن کے لیے اصل سہارا اللہ کی ذات ہے ‘اورخواہ کوئی ظاہری اورمادی سہارا موجود نہ ہو اوربظاہر ہر طرف سے مایوسی نظر آتی ہو‘ ایک بندہ مؤمن اللہ ہی پر توکّل کرتاہے اور اس کی رحمت کی آس لگائے رکھتا ہے۔(قرآن حکیم اورہم :صفحہ86‘طبع چہارم :ستمبر2015ء)\nاللہ کا پسندیدہ بندہ\n٭جو بندہ اللہ کو پسند ہوتا ہے ‘اس کا (عمر کے )آخری دنوںمیں یہ حال ہوتاہے کہ وہ کہتا ہے کہ میں نے کچھ نہیں کیا عمر ضائع کردی ۔(جماعت ِ شیخ الہند ؒ اور تنظیم اسلامی :صفحہ374‘طبع ششم :اپریل2015ء)\n\n پچھلا صفحہ\nاگلا صفحہ"
        },
        {
            "صفحہ": 98,
            "متن": "اللہ کا بہت ہی محبوب بندہ\n٭ اللہ تعالیٰ کو یہ پسند ہے کہ اُس کا بندہ اپنے اعمال کی قیمت خود نہ ڈالے۔اس لیے آخر میں اللہ کے محبوب بندوں کی سچ مچ یہی حالت ہوجاتی ہے کہ وہ یہ بالیقین کہتے ہیں کہ مَیں نے کچھ نہیں کیا ۔حضرت سیدناعمر فاروق رضی اللہ عنہ زخمی حالت میں ہیں۔ آخری وقت قریب آتاجارہا ہے ۔ اُس وقت ایک شخص نے تسلی کے تعریفی کلمات کہے تواس کے ہرہر جملہ کا جواب عنایت فرمایاکہ یہ جو تم نے کہا ہے کہ مَیں رسول اللہ ﷺ کے ساتھ رہا اور آپ ﷺ دنیا سے جب رخصت ہوئے تو مجھ سے راضی تھے تویہ اللہ کا احسان ہےجو اُس نے مجھ پر فرمایا اوراسی طرح(ماذکرتَ من صحبۃ ابی بکرؓ) ’’جو تم نے ابوبکر رضی اللہ عنہ کے ساتھ رہنے کے بارے میں ذکر کیا کہ وہ مجھ سے خوش رہے اورجب انہوں نے وفات پائی تووہ مجھ سے راضی تھے ‘یہ بھی ’’مَنُّ‘ مَنَّ اللہ بِہٖ عَلَیَّ‘‘اللہ کا احسان ہے جو اُس نے مجھ پر فرمایا ۔ یعنی جو اچھائیاں تھیں وہ محض احسانِ الٰہی تھا ‘وہ میری قابلیت نہیں تھی ۔\nپس! جس پاکیزہ بندہ کی یہ حالت وفات کے وقت ہوجائے تو سمجھنا چاہیے کہ وہ اللہ کا بہت ہی محبوب (بندہ ) ہے۔(جماعت ِ شیخ الہند ؒ اور تنظیم اسلامی :صفحہ375‘طبع ششم :اپریل2015ء)\n\n پچھلا صفحہ\nاگلا صفحہ"
        },
        {
            "صفحہ": 99,
            "متن": "بیعت\n\nبیعت کا طریقہ\n٭ تاریخ کی گواہی ہمارے سامنے موجود ہے کہ جہاں بھی کسی منظّم جدّوجُہد کے لیے جماعت سازی کی ضرورت پیش آئی ‘وہاں ہمیشہ بیعت ہی کے طریقے کو اختیار کیا گیا ‘خواہ معاملہ حکومت بنانے کا ہو ‘یا اسلامی اصولوں کونظام حکومت میں دوبارہ رائج کرنے کا ‘یاتزکیۂ نفوس اور اصلاحِ باطن کا مسئلہ ہو ‘یا مسلمانوں کے علاقوں کو غیر مسلموں سے آزاد کرانے کی جدّوجُہد ہو ‘ہر بارافراد کوجمع کرنے اورمنظّم کرنے کے لیے صرف بیعت کا طریقہ اختیار کیا گیا ۔(ملفوظاتِ ڈاکٹر اسرار احمد ؒ ‘صفحہ56)\nبیعت ِارشاد\n٭ ایک شخص محسوس کرتا ہے کہ اسے کسی بزرگ رہنما کی ضرورت ہے جواسے ایک بہتر مسلمان بننے میں مدددے ‘اس مقصد کے تحت وہ کسی ایسے متقی شخص کے ساتھ اپنے آپ کو وابستہ کرنا چاہتا ہے جو خود اپنے نفس کا تزکیہ کرچکا ہو اور دوسروں کی اس راہ میں رہنمائی کرسکتا ہو ‘یہ وابستگی بیعت کی صورت میں ہوتی ہے ۔یعنی مرید یاسالک کسی بزرگ سے یہ وعدہ کرتا ہے کہ آپ مجھ سے علم ‘تجربے اور تقویٰ میں بہت آگے ہیں‘ لہٰذا آپ میری رہنمائی فرمائیں کہ مجھے کیا کرنا چاہیے اور کیا نہیں کرنا چاہیے‘ مَیں اس معاملے میں آپ کی اطاعت کروں گا اور آپ میرے اخلاق اورمیری روحانی ترقی کی نگرانی فرمائیں گے ‘یہ وہ شے ہےجسے بیعت ِارشاد کہا جاتاہے ۔( اسلامی نظم جماعت میں بیعت کی اہمیت :صفحہ 26‘طبع اوّل :ستمبر 1996ء)\nبیعت\n٭ اُمّت کی تیرہ سوسالہ تاریخ کی گواہی ہمارے سامنے موجود ہے کہ جہاں بھی کسی \n\n پچھلا صفحہ\nاگلا صفحہ"
        },
        {
            "صفحہ": 100,
            "متن": "منظّم جدّوجُہد کے لیے جماعت سازی کی ضرورت پیش آئی ‘وہاں ہمیشہ بیعت ہی کے طریقے کو اختیار کیا گیا ۔خواہ معاملہ حکومت بنانے کا ہو ‘یا اسلامی اصولوں کو نظام حکومت میں دوبارہ رائج کرنے کا ہو ‘تزکیہ نفوس اور اصلاح باطن کا مسئلہ ہو ‘یا مسلمانوں کے علاقوں کو غیر مسلموں سے آزاد کرانے کی جدّوجُہد ہو ‘ہر بارافراد کو جمع کرنے اور منظّم کرنے کے لیے صرف بیعت کا طریقہ اختیار کیا گیا ۔( اسلامی نظم جماعت میں بیعت کی اہمیت :صفحہ 27‘طبع اوّل :ستمبر 1996ء)٭ سمع وطاعت (Listen and Obey)کانام ہی بیعت ہے ۔واضح رہے کہ بیعت ’’بیع ‘‘ سے ہے ‘یعنی اپنے آپ کو بیچ دینا‘کسی کے حوالے کردینا کہ جو حکم دیں گے وہ مَیں مانوں گا۔(قرآن حکیم اورہم :صفحہ391‘طبع چہارم :ستمبر2015ء)٭ تجدید واحیائے دین کے لیے کام کرنے کا جو طریقہ سُنّت ِنبوی ؐ اورتعامل سلف صالحین سے ثابت ہے وہ بیعت کانظام ہے ۔ اس کے علاوہ جو طریقے اختیار کیے جاتے ہیں ‘ وہ اسوئہ رسول اور سُنّت سے ہٹے ہوئے ہیں ۔(رسول اکرم ﷺ اور ہم :صفحہ326‘طبع دوم :جولائی2014ء)٭ مَیں نے جو جماعت تنظیم اسلامی کے نام سے قائم کی ہے ‘ اس کی بنیاد بیعت پر رکھی ہے ۔میں ہراُس شخص سے تبادلہ خیال اور افہام وتفہیم کے لیے ہروقت تیار ہوں جو کتاب وسُنّت کے دلائل سے ثابت کردے کہ اس مقصد کے لیے بیعت کے علاوہ بھی کسی دوسرے طریقہ کا رکے لیے قرآن وحدیث سے رہنمائی ملتی ہے۔(اصلاح معاشرہ کاقرآنی تصوّر :صفحہ159‘طبع اوّل :نومبر 2018ء)٭ صحابہ کرام رضوان اللہ علیہم اجمعین سے حضور ﷺ کو کسی بھی موقع پر بیعت لینے کی کوئی ضرورت نہیں تھی۔ لیکن بایں ہمہ آپ ؐ نے بیعتیں لیں تاکہ اُمّت کو معلوم ہوجائے کہ اسلامی نظم جماعت کی بنیاد بیعت ہے ۔(رسول اکرم ﷺ اور ہم :صفحہ322‘طبع دوم :جولائی2014ء)\n\n پچھلا صفحہ\nاگلا صفحہ"
        },
        {
            "صفحہ": 101,
            "متن": "بیعت ِجہاد\n٭ اللہ کے دین کی تبلیغ ودعوت ‘دین کی نشرواشاعت ‘شہادت علی الناس اوراقامت دین جیسے عظیم فرائض کی ادائیگی اور اس کے لیے سمع واطاعت پرمبنی جماعت کے قیام اور ہجرت وجہاد کا مرحلہ درپیش ہو تو اس کے لیے بھی ایسے شخص کے ہاتھ پر جو اس کا م کا عزم لے کر اُٹھا ہو ‘شخصی بیعت ہوگی اور یہ بیعت ’’بیعت جہاد ‘‘ کہلائے گی۔(دینی فرائض کا جامع تصوّر:صفحہ 28 )\nشخصی بیعت\n٭ ہم نے تنظیم اسلامی قائم کی ہے ‘جس کا نظم شخصی بیعت کی بنیاد پر قائم ہے۔(قرآن حکیم اورہم :صفحہ393‘طبع چہارم :ستمبر2015ء)\nسُنّت کا تقاضا\n٭ انقلاب ِ محمدی ﷺ کی جدّوجُہد کے لیے جوہیئت ِ اجتماعیہ وجود میں آئے ‘وہ بیعت ہی کے اصول پر قائم ہو ۔یہی سُنّت کا تقاضا ہے۔(منہج انقلاب ِنبوی ﷺ :صفحہ205‘طبع اوّل :جون1987ء)\nاجتماعیت کی بنیاد\n٭ اجتماعیت کی بلند ترین اور نمایاں ترین صورت حکومت کا قیام ہے ‘وہ بھی بیعت کی بنیادپر قائم ہوتی رہی ۔اس کی خفی ترین صورت سلسلہ ارشاد واصلاح ہے ‘ اس کے لیے بھی بیعت کا نظام رائج ہے ۔کبھی حکومت کے خلاف بغاوت کی تحریک اُٹھی تو وہ بھی بیعت کی بنیاد پر اُٹھی ۔چنانچہ اجتماعیت درحقیقت جس شے کا نام ہے وہ اسلام میں بیعت ہی کی بنیاد پر وجود میں آتی ہے ۔(حزب اللہ کے اوصاف :صفحہ177‘طبع اوّل :جون2006ء)\n\n پچھلا صفحہ\nاگلا صفحہ"
        },
        {
            "صفحہ": 102,
            "متن": "امیر تنظیم کی بیعت\n٭ امیرتنظیم اسلامی کی بیعت مطلق نہیں ہے ‘شریعت کے دائرے کے اندراندر ہے۔ امیر تنظیم شریعت کے کسی حکم کے خلاف حکم نہیں دے سکتا ‘البتہ اس دائرے کے اندر اندر جو حکم دے گا ‘وہ واجب التعمیل ہے ۔(رسول اکرم ﷺ اور ہم :صفحہ513‘طبع دوم :جولائی2014ء)\nخواتین کی تنظیم میںشمو\nلیت٭ خواتین کی تنظیم میں شمولیت اوربیعت اس لیے ضروری ہے کہ اس سے ان میں ایک تنظیم اوراجتماعیت کاشعور اورمسؤلیت وذمہ داری کا احساس پیدا ہوتا ہے۔(ملفوظاتِ ڈاکٹر اسرار احمد ؒ ‘صفحہ81)\n\n پچھلا صفحہ\nاگلا صفحہ"
        },
        {
            "صفحہ": 103,
            "متن": "برزخ\nشہداء\n٭ شہدا ء کو اللہ جس نوع کی حیات عطا فرماتاہے اور برزخی زندگی میں بھی جس طور سے انہیں رزق مہیّا فرماتاہے اس تک ہمارے فہم وادراک کی رسائی نہیں ہے ‘اس دنیا میں رہتے ہوئے ہم اس کی کیفیت کو نہیں جان سکتے ۔(اہل ِایمان کو پیشگی تنبیہہ:صفحہ14‘طبع اوّل :جولائی 2003ء )\nعالم ِبرزخ\n٭ موت خاتمے کا نام نہیں ہے ‘نہ کسی مؤمن کے لیے ‘نہ کافر کے لیے ۔اِدھر آنکھ بند ہوتی ہے تو دوسرے عالم میں کھل جاتی ہے ۔یہ عالم ِبرزخ ہے ‘جس کا تسلسل قیامت تک رہے گا۔ (اہل ِایمان کو پیشگی تنبیہہ:صفحہ16‘طبع اوّل :جولائی 2003ء )٭ ابوجہل یا ابولہب کے ساتھ عالم ِبرزخ میں جومعاملہ ہورہا ہے وہ کچھ اور ہے‘ اور کوئی مسلمان عالم ِبرزخ میں جس کیفیت سے گزررہا ہے وہ کچھ اور ہے ‘کوئی مؤمن صالح وہاں کسی اور کیفیت میں ہوگا ‘شہدا ء کا کچھ اور عالم ہوگا اور صدیقین کی شان کچھ اور ہوگی ‘انبیاء ورُسل کا مرتبہ ومقام کچھ اور ہوگا اور سیّد المرسلین ‘سیّد الاوّلین والآخرینﷺ اس عالم ِبرزخ میں جس شان میں ہوں گے وہ ہمارے فہم اور تصوّر سے ماوراء ہے بلکہ وراء الورا‘ثم وراء الوراء ہے ۔(مطالعہ قرآن حکیم کا منتخب نصاب جلددوم :صفحہ304‘طبع ہشتم :اپریل2019ء)\nبرزخی حیات\n٭ جب ہم شہداء کی برزخی زندگی کا کوئی تصوّر قائم نہیں کرسکتے اوراس نوعیت کا تعین نہیں کرسکتے ‘جیسا کہ قرآن نے صاف طور پر کہہ دیا ہے:{وَلٰکِنْ لَّا \n\n پچھلا صفحہ\nاگلا صفحہ"
        },
        {
            "صفحہ": 104,
            "متن": "تَشْعُرُوْن}کہ تمہیں اس کا شعور حاصل نہیں ہے تونبی اکرم ﷺ کی برزخی حیات کے بارے میں تصوّر کرنا ہمارے لیے قطعاً ممکن نہیں ہے۔یہ چیز ہمارے فہم وشعور اور تخیل وادراک کی گرفت میں آنے والی ہے ہی نہیں ۔اس معاملے میں بحث کرنا ہی دراصل اپنی حدود سے تجاوز کرناہے ۔(اہل ِایمان کو پیشگی تنبیہہ:صفحہ16‘طبع اوّل :جولائی 2003ء )\nارفع واعلیٰ حیات\n٭ یہ کہنا کہ حضور ﷺ بالکل اسی طرح زندہ ہیں جیسے کہ اس دنیا میں زندہ تھے ‘ایک اعتبار سے شاید آپ ؐ کی توہین قرارپائے ‘ اس لیے کہ یہ دنیا کی زندگی تو بہت سی احتیاجات کے ساتھ ہے ‘ اس میں طرح طرح کی تحدیدیں ہیں ‘عالم برزخ میں نبی اکرم ﷺ کو جو حیات حاصل ہے وہ یقیناً اس سے کہیں اعلیٰ ‘کہیں ارفع ہے‘ جو ہمارے فہم اورہماری سوچ سے بہت بلند اور بالا ہے ۔(مطالعہ قرآن حکیم کا منتخب نصاب جلددوم :صفحہ304‘طبع ہشتم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 105,
            "متن": "پاکستان\n\nپاکستان کا قیام\n٭ پاکستان کا قیام ہرگز ایک معمولی واقعہ نہ تھا ‘دنیا کے نقشے پر اس طرح اچانک اوربالکل غیر متوقع طور پر وقت کی عظیم ترین مسلمان مملکت کارونما ہوجانا یقیناً مشیت ِایزدی اور حکمت ِخداوندی میں کسی بڑی تدبیر کے سلسلے کی کڑی تھا ۔( اسلام اورپاکستان: تاریخی ‘سیاسی ‘علمی اورثقافتی پس منظر ‘صفحہ23)\nبرصغیر کے مسلمانوں کو جمع کرنے والانعرہ\n٭ پورے برصغیر کے مسلمانوں کو ازدرّہ خیبر تا راس کماری اورازمکران تا چٹاگانگ مسلم لیگ کے جھنڈے تلے جمع کرنے والا نعرہ بہر صورت ’’پاکستان کا مطلب کیا ؟ لاالہ الا اللہ ‘‘ہی تھا۔ (استحکامِ پاکستان : صفحہ 62‘طبع اوّل ‘مارچ 1986ء)\nہمارا وطن\n٭ یہ ہمارا وطن ہے اورنہ صرف یہ کہ اس وقت ہم اس میں آباد ہیں بلکہ ہماری آئندہ نسلوں کا مستقبل بھی اسی سے وابستہ ہے ۔(استحکامِ پاکستان : صفحہ 69‘طبع اوّل ‘مارچ 1986ء)\nپاکستان کی باعزّت بقااوراستحکام\n٭ ہرپاکستانی کے لیے لازم ہے کہ وہ پاکستان کی باعزّت بقا اور اس کے استحکام کے مسئلے پر پوری سنجیدگی کے ساتھ سوچ بچار کرے۔(استحکامِ پاکستان ‘صفحہ 70‘طبع اوّل ‘مارچ 1986ء)\nمشرقی پاکستان\n٭ مشرقی پاکستان مغربی پاکستان سے علیحدہ ہوجاتا لیکن اپنے نام کو برقراررکھتا تو \n\n پچھلا صفحہ\nاگلا صفحہ"
        },
        {
            "صفحہ": 106,
            "متن": "صدمہ تو اِس صورت میں بھی ہوتا لیکن اکہرا۔اورجب اس نے اپنا نام تک بدل ڈالا تو یہ دوہرے صدمے والی بات ہوئی ۔(استحکامِ پاکستان : صفحہ 71‘طبع اوّل ‘مارچ 1986ء)\nپاکستان کا عالم وجود میں ظہور\n٭ پاکستان کا عالم وجود میں ظہور بھی ایک خالص معجزہ کی حیثیت سے ہوا تھا اوراس کا اب تک قائم رہنا بھی معجزات ہی کے تسلسل کا مرہونِ منت ہے ۔( استحکامِ پاکستان ‘صفحہ119‘طبع اوّل ‘مارچ 1986ء)\nپاکستان کی بقاواستحکام\n٭ پاکستان کی بقاواستحکام کے لیے ایک ایسی مخلص قیادت ضروری ہے ‘جس کے اپنے قول وفعل میں تضاد نظرنہ آئے اورجس کے خلوص واخلاص پر عوام اعتماد کرسکیں ۔( استحکامِ پاکستان ‘صفحہ177‘طبع اوّل ‘مارچ 1986ء)\nاسلام کے عالمی غلبہ کا نقطہ آغاز\n٭ گما نِ غالب یہی ہے کہ اسلام کے عالمی غلبے کا نقطہ آغازیہی سرزمین بنے گی ‘جس کا نام ’’پاکستان‘‘ ہے۔ (ملفوظاتِ ڈاکٹر اسرار احمد ؒ ‘صفحہ182‘طبع اوّل ‘دسمبر 2015ء)\nسیاسی طورپر نابالغ\n٭ ہم نے پاکستان میں وہ کام نہیں کیا جس کاہم نے اللہ سے وعدہ کرکے پاکستان لیاتھاتواس کا نتیجہ یہ ہوا کہ ہم سیاسی عدم استحکام کا شکار ہوگئے ۔ہم نے ثابت کیا ہے کہ ہم سیاسی طور پر نابالغ ہیں ‘کیونکہ ہمارے سیاستدان یہاں کی حکومت کو سنبھال ہی نہیں سکے ۔ (توبہ کی عظمت اور تاثیر :صفحہ 46‘طبع اوّل :نومبر 2011ء)\nکرپشن\n٭ کرپشن نے پورے معاشرے کو کھوکھلا کردیا ہے ۔(توبہ کی عظمت اور تاثیر :صفحہ 47‘طبع اوّل :نومبر 2011ء)\n\n پچھلا صفحہ\nاگلا صفحہ"
        },
        {
            "صفحہ": 107,
            "متن": "قرضوں کی معافی\n٭ اربوں کے قرضے معاف کیے جارہے ہیں ‘یہ کسی کے باپ کی دولت تھی جو معاف کردی گئی ؟ (توبہ کی عظمت اور تاثیر :صفحہ 47‘طبع اوّل :نومبر 2011ء)\nڈیم بنانے کا فیصلہ\n٭ ہم نے تین دریا بھارت کو دے دیے تھے ‘باقی جو دوہیں ان کے اوپر وہ کتنے ڈیم بناچکا ہے او رکتنے مزید بنارہا ہے ۔وہ تو اگلاکام یہ کررہا ہے کہ دریائے سندھ کاپانی بھی ایک سرنگ (tunnel)کے ذریعے سے ایک پہاڑکو چیر کرلاناچاہتا ہے تاکہ اسے بھی وہ اپنے استعمال میں لے آئے۔تم آپس میں ڈیم کے لیے لڑتے رہو اور جب تم ڈیم بنانے کا فیصلہ کروگے تواس وقت ڈیم کے لیے پانی کہاں سے آئے گا؟ اوراگرڈیم نہیں بنے گا تووہ پانی کہاں ہوگا جس سے سندھ سیراب ہوگا؟(توبہ کی عظمت اور تاثیر :صفحہ 47‘طبع اوّل :نومبر 2011ء)\nپاکستان کا دستو ر‘منافقت کا پلندہ\n٭ پاکستان کا دستور منافقت کا پلندہ ہے۔اگرچہ اس میں پورا اسلام موجودہے ‘لیکن اسلامی دفعات کے مؤثر ہونے میں بہت سے چوردروازے حائل ہیں ۔جیسے منافق مسلمان تو ہوتا تھا ‘لیکن اس میں ایمان نہیں ہوتا تھا‘اسی طرح ہمارے دستور میں اسلام موجود ہے لیکن ایمان نہیں ہے۔(توبہ کی عظمت اور تاثیر :صفحہ 55‘طبع اوّل :نومبر 2011ء)\nاسلامی نظریاتی کونسل\n٭ کونسل آف اسلامک آئیڈیالوجی (اسلامی نظریاتی کونسل ) پر اربوں روپیہ خرچ ہواہے‘علماء کرام بڑی بڑی تنخواہیں لے رہے ہیں اور انہیں فائیوسٹار ہوٹلز کے اندر ٹھہرایا جاتا رہا ہے ۔ یہ بھی یادرہے کہ اس کونسل میں تمام فرقوں کے علماء دیوبندی‘ بریلوی ‘اہل حدیث اورشیعہ سب شامل ہیں۔انہوں نے بہت کام کیا ہے ‘اس میں کوئی شک نہیں ‘لیکن ساری رپورٹیں وفاقی حکومت کی الماریوں کے اندر جاکر جمع \n\n پچھلا صفحہ\nاگلا صفحہ"
        },
        {
            "صفحہ": 108,
            "متن": "ہوگئیں اور آج تک کوئی ایک رپورٹ بھی دستور کا حصّہ بنناتوکجا پارلیمنٹ میں ہی نہیں آئی ۔یہ ہیں چوردروازے ! (توبہ کی عظمت اور تاثیر :صفحہ 56‘طبع اوّل :نومبر 2011ء)\nایٹمی طاقت\n٭ ہم اللہ کی رحمت سے ایٹمی طاقت بن گئے ہیں ‘پاکستان نے جب ایٹمی دھماکے کیے تو شاہ عبداللہ نے نوازشریف سے کہا تھاکہ یہ ایٹم بم صرف آپ کا نہیں ہے بلکہ یہ پوری اُمّت ِمسلمہ کا ہے۔ (توبہ کی عظمت اور تاثیر :صفحہ 73‘طبع اوّل :نومبر 2011ء)\nگھناؤنا کردار\n٭ پاکستان بہت بڑا ملک ہے ‘یہ پورے عالم اسلام میں واحد ملک ہےجس کے پاس ایٹمی ہتھیار بھی ہیں ‘لیکن ہمارے سابق صدرنے نام نہاد دہشت گردی کے خلاف جنگ میں امریکہ سے تعاون کرکے نہایت گھناؤنا کرداراداکیا۔(ایک یادگار انٹرویو:صفحہ28‘طبع اوّل :اگست2014ء )\nکمانڈو صدر\n٭ امریکی صد رکے ایک فون پر ہمارا کمانڈو صدر اُس کے آگے بچھ گیا‘تو اورکسی کی کیابات کریں گے ۔ (ایک یادگار انٹرویو:صفحہ28‘طبع اوّل :اگست2014ء )\nپاکستان\n٭ پاکستان کا بننا بھی درست تھا اور اس کا قائم رہنا بھی ضروری ہے۔یہاں اگر بگاڑ پیدا ہوا ہے تو ہماری اپنی غلطیوں سے ہوا ہے ‘ہمیں آخر دم تک اس کی اصلاح کی کوشش کرنی چاہیے ۔(مذہبی جماعتوں کے باہمی تعاون. . . . صفحہ22‘طبع اوّل :اکتوبر1996ء )\nاشارات\n٭ میرے مشاہدے میں کچھ اشارات ہیں کہ اب غلبہ اسلام کا آغاز پاکستان اوراس سے ملحق سرزمین افغانستان سے ہوگا ۔اگرچہ موجودہ حالات بڑے تباہ کن ہیں ‘ \n\n پچھلا صفحہ\nاگلا صفحہ"
        },
        {
            "صفحہ": 109,
            "متن": "افسوس ناک ہیں ‘افغانستان میں طالبان کی قائم کردہ اسلامی حکومت کا خاتمہ کردیا گیا ہے ‘جہاد ِکشمیر پر ریورس گیئر لگ چکا ہے ۔(ختم نبوت کے دومفہوم:صفحہ39‘طبع اوّل :ستمبر2002ء )\nپاکستان سے کوئی بڑا کام\n٭ میں یقین کے ساتھ کہہ سکتا ہوں کہ ان شاء اللہ العزیزاسی خطہ ارضی سے غلبہ اسلام کا آغاز ہوگا ‘اس لیے کہ اللہ تعالیٰ نے چارپانچ سوسال سے اس کی تمہید کی ہے اور اللہ تعالیٰ کی مشیت میں پاکستان سے کوئی بڑا کام لینا مقصودہے ۔(ختم نبوت کے دومفہوم:صفحہ40‘طبع اوّل :ستمبر2002ء )\nعدلیہ\n٭ ہماری خیانتیں ‘بدعنوانیاں ‘جانبداریاں ‘ہمارا بِک جانا اور سیاسی لوگوں کا آلہ کار بن جاناوغیرہ ‘یہ وہ چیزیں ہیں کہ جنہوں نے عدلیہ کا بیڑہ غرق کیا ہوا ہے۔(عظمت ِمصطفی ﷺ:صفحہ9‘طبع اوّل :جولائی 2001ء )\nصوبہ سندھ\n٭ ہندوستان میں انگریزوں کے ہاتھوں سب سے آخر میں جو صوبہ فتح ہوا وہ سندھ تھا اور سندھی مسلمانوں نے انگریز کی حکومت کو ذہناً تسلیم نہیں کیا ‘لہٰذا وہاں ’’حُر تحریک‘‘ کے نام سے ایک بہت بڑی تحریک شروع ہوئی۔(علّامہ اقبال ‘قائداعظم اور نظریہ پاکستان :صفحہ6 ‘طبع اوّل :جولائی 2007ء )\nپاکستان کا قیام\n٭ پاکستان کاقیام اصل میں اللہ تعالیٰ کی حکمت عملی ‘اس کی مشیت اور اس کی تدبیر سے ہوا ہے۔ (علّامہ اقبال ‘قائداعظم اور نظریہ پاکستان :صفحہ32 ‘طبع اوّل :جولائی 2007ء )\nاللہ تعالیٰ کی خاص حکمت کا نتیجہ\n٭ پنجاب میں ’’احرار‘‘ ایک بہت بڑی عوامی طاقت تھی ۔جیسے مقررین اور خطیب اس \n\n پچھلا صفحہ\nاگلا صفحہ"
        },
        {
            "صفحہ": 110,
            "متن": "نے پیدا کیے ‘آج تک کسی اور جماعت نے پیدا نہیں کیے ۔ وہ بھی قیام پاکستان کے خلاف تھی ۔سرحد میں سرحدی گاندھی کی خدائی خدمت گار تحریک جو بڑی عوامی تحریک تھی ‘پاکستان کی دشمن تھی ۔سب سے بڑھ کر یہ کہ قیام پاکستان کے وقت انگلستان میں لیبر پارٹی کی حکومت تھی جواکھنڈ ہندوستان کی حامی تھی ۔ وزیراعظم لارڈاٹیلی قائداعظم سے شدید نفرت کرتا تھا اور وائسرائے لارڈ ماؤنٹ بیٹن گاندھی کا چیلا تھا۔ اس سب کے باوجود پاکستان کا وجود میں آنا اللہ تعالیٰ کی خاص حکمت کانتیجہ تھا۔(علّامہ اقبال ‘قائداعظم اور نظریہ پاکستان :صفحہ34 ‘طبع اوّل :جولائی 2007ء )\nقائد اعظم کا تصوّرِپاکستان\n٭ ۱۹۳۷ ء سے ۱۹۴۷ ء تک قائدا عظم نے اسلام کا جوراگ الاپا ہے ‘اس پر ان کے ایک سو اقتباسات موجود ہیں ۔ان دس سالوں کے دوران انہوں نے اپنی تقاریر میں برملا کہا ہے کہ ہمارا قانون ‘ہمارا نظام ‘بلکہ ہماری ہر شے اسلام کے مطابق ہوگی۔ ان کے علاوہ ان کی تقاریر کے چالیس اقتباسات اور بھی ہیں جو ان کی پاکستان بننے کے بعد کی تقاریر سے ماخوذ ہیں ‘جن میں انہوں نے اسلام ہی کی بات کی ہے ۔(علّامہ اقبال ‘قائداعظم اور نظریہ پاکستان :صفحہ36‘طبع اوّل :جولائی 2007ء )\nقراردادِمقاصد\n٭ قائد اعظم نے پاکستان بنایا اور ان کے دست ِراست لیاقت علی خان نے ان کے انتقال کے چندہی ماہ بعد دستور ساز اسمبلی سے قراردادِ مقاصد منظور کراکے پاکستان میں نظام خلافت کی بنیاد قائم کردی ‘جو اَب ہمارے دستور کا آرٹیکل 2Aہے ۔اس میں تسلیم کیاگیاکہ حاکمیت اعلیٰ اللہ تعالیٰ کی ہے ۔(علّامہ اقبال ‘قائداعظم اور نظریہ پاکستان :صفحہ42 ‘طبع اوّل :جولائی 2007ء )\nاسلامی نظریاتی کونسل\n٭ اسلامی نظریاتی کونسل پر کروڑوں روپیہ صرف ہوا اوران لوگوں نے بڑی محنت سے اچھی سے اچھی رپورٹیں تیار کیں ‘لیکن وہ رپورٹیں مختلف وزارتوں کے دفاتر میں \n\n پچھلا صفحہ\nاگلا صفحہ"
        },
        {
            "صفحہ": 111,
            "متن": "جاکر dump ہوگئیں ‘کوئی وزارت ِمالیات کی الماریوں میں ہیں ‘کوئی وزارت ِ داخلہ کی الماریوں میں ہیں اور آج تک کسی ایک پر بھی کوئی کارروائی نہیں ہوئی۔(علّامہ اقبال ‘قائداعظم اور نظریہ پاکستان :صفحہ50 ‘طبع اوّل :جولائی 2007ء )\nہندوکے دل کا ناسور\n٭ کوئی ہندو کتنا ہی روادار ہو ‘کتنی ہی میٹھی میٹھی باتیں کرے ‘لیکن اس کے دل کا ناسور یہی ہے کہ پاکستان تو بھارت ماتا کے ٹکڑے کرکے بنایا گیاہے ۔(علّامہ اقبال ‘قائداعظم اور نظریہ پاکستان :صفحہ53 ‘طبع اوّل :جولائی 2007ء )\nوطن کی محبّت\n٭ وطن سے محبّت اپنی جگہ ایک مطلوب اور قابل قدر جذبہ ہے۔(حقیقت واقسام شرک :صفحہ106 ‘طبع اوّل :اکتوبر 2008ء )\nہماری نااہلی\n٭ اللہ تعالیٰ نے تو ہمیں دوخطوں پر مشتمل پاکستان عطافرمایا تھا ‘یہ سراسر ہماری نااہلی تھی کہ ہم اسے دولخت کر ابیٹھے ۔ (اسلام کے انقلابی فکر کی تجدیدوتعمیل :صفحہ57 )\nمحض اللہ کا فضل وکر م\n٭ پاکستان محض اللہ کے فضل وکرم ہی سے قائم ہے‘ورنہ ؎\n\n\nہم نے تو جہنّم کی بہت کی تدبیر\nلیکن تری رحمت نے گوارا نہ کیا!\n\n\n\n\nکے مصداق ہم نے تو اسے برباد کرنے میں اپنی جانب سے کوئی کسر نہیں اٹھا رکھی ۔(اسلام کے انقلابی فکر کی تجدیدوتعمیل :صفحہ57 ‘طبع اوّل :دسمبر 1994ء )\nآسمان سے لکھا ہوا تو نہیں\n٭ کمشنریاں نئی بن گئیں ‘ضلعے نئے بن گئے ‘تحصیلیں اب ضلع بن گئیں ‘لیکن صوبوں کو ہاتھ نہیں لگانا ۔یہ کوئی آسمان سے لکھا ہواتو نہیں آیا کہ آپ کو ان صوبوں کو لازماً برقراررکھنا ہے۔ (بصائر :صفحہ34 ‘طبع اوّل :مارچ2006ء )\n\n پچھلا صفحہ\nاگلا صفحہ"
        },
        {
            "صفحہ": 112,
            "متن": "صوبوں کی تقسیم\n٭ ہم صوبوں کو تقسیم کررہے ہیں اور نہ ہی انہیں اختیارات دے رہے ہیں ۔سارے اختیارات اپنے ہاتھ میں رکھناچاہتے ہیں۔اگر ہم چھوٹے صوبے بناتے اور انہیں خودمختاری دیتے تو کسی بھی صوبہ میں احساس محرومی پیدا نہ ہوتا ۔(بصائر :صفحہ34 ‘طبع اوّل :مارچ2006ء )\nاقتدار کے ستون\n٭ پاکستان میں اقتدا رکے دومستقل ستونوں کی حیثیت فوج اورسول بیوروکریسی کو حاصل ہے ۔رہے نام نہاد سیاستدان جن کی غالب اکثریت وڈیروں اور جاگیرداروں پر مشتمل ہے تو وہ اس اقلیم سیاست کے دوسرے درجے کے شہری ہیں جولیبل بدل بدل کر مختلف سیاسی جماعتوں کی صورت اختیار کرتے رہتے ہیں ۔(بصائر :صفحہ126 ‘طبع اوّل :مارچ2006ء )\nجمعیت علماء اسلام\n٭ یہ اندازہ قطعاً مبالغہ پر مبنی نہیں ہے کہ آئندہ پاکستان کی سیاست کے میدان میں جمعیت علماء اسلام نہایت مؤثر رول ادا کرے گی ۔(پاکستان کی سیاست کا پہلا عوامی وہنگامی دور :صفحہ19 ‘طبع اوّل :ستمبر 1996ء)\nپاکستان کا قیام\n٭ پاکستان کا قیام دین کے احیاء اور اسلام کی نشاۃِ ثانیہ اور پورے عالم ارضی میں غلبہ اسلام کی خدائی سکیم کی ایک کڑی ضرور ہے ۔اس بنا پر ہمیں اس کا بقا ووجود بھی عزیز ہے اوراس میں انتشار اورانارکی کسی صورت گوارا نہیں۔(پاکستان کی سیاست کا پہلا عوامی وہنگامی دور :صفحہ40 ‘طبع اوّل :ستمبر 1996ء)\nپاکستان کا تحفظ وبقا\n٭ اللہ تعالیٰ ہی کو پاکستان کا تحفظ وبقا مطلوب ہے ۔(پاکستان کی سیاست کا پہلا عوامی وہنگامی دور :صفحہ45 ‘طبع اوّل :ستمبر 1996ء)\n\n پچھلا صفحہ\nاگلا صفحہ"
        },
        {
            "صفحہ": 113,
            "متن": "چڑھتے سور ج کے پجاری\n٭ بدقسمتی سے ہمارے یہاں ایسے لوگوں کی کمی نہیں ہے جو ایک طرف تو ہر چڑھتے سورج کی پرستش کواپنا فرض عین سمجھتے ہیں اور دوسری طرف ہر اُس شخص کو جو کسی وقت کسی طرح برسراقتدار آجائے قوت واقتدار کے نشے میں مست کرکے اس کے ذریعے اپنا اُلّو سیدھا کرنے میں بھی یدطولیٰ رکھتے ہیں ۔ایسے لوگ سروسز میں بھی کثرت سے ہیں اور پرانے زمینداروں اور نئے صنعت کاروں میں بھی ۔(پاکستان کی سیاست کا پہلا عوامی وہنگامی دور :صفحہ59 ‘طبع اوّل :ستمبر 1996ء)\nحالات کا تقاض\nا٭ حالات متقاضی ہیں کہ ملّت ِاسلامیہ پاکستان کا ہرفرد اپنی ذمہ داریوں کو محسوس کرکے ان کو اد اکرنے کے لیے سرگرم عمل ہوجائے ۔(پاکستان کی سیاست کا پہلا عوامی وہنگامی دور :صفحہ68 ‘طبع اوّل :ستمبر 1996ء)\nمجرم قوم\n٭ عربوں کے بعد سب سے بڑی مجرم قوم ہم مسلمانانِ پاکستان ہیں ۔اس وقت پاکستان ننگے سیکولرازم کی طرف جارہاہے ‘حتیٰ کہ قومی شناختی کارڈ پر مذہب کا خانہ تک درج نہ ہوسکا‘ اس لیے کہ یہ بات عیسائیوں کو پسند نہ تھی ‘یہاں تک کہ مذہب کا خانہ ختم کرانے کے لیے پوپ صاحب بھی بول پڑے ۔یہ سب اس ملک میں ہورہا ہے جو اسلام ہی کے نام پر معرض وجود میں آیا تھا۔(خلافت کی حقیقت :صفحہ57‘طبع اوّل :اکتوبر 1996ء)\nپاکستان کی بقا اور استحکام\n٭ پاکستان کی بقا اور استحکام صرف اور صرف اسلام سے وابستہ ہے ‘ہمارے پاس اسلام کے سوا اس ملک کی بقا اور استحکام کے لیے کوئی اور بنیاد سرے سے موجود نہیں ہے۔ (منہج ِانقلاب ِنبوی ﷺ :صفحہ10‘طبع اوّل :جون1987ء)\n\n پچھلا صفحہ\nاگلا صفحہ"
        },
        {
            "صفحہ": 114,
            "متن": "ریاست اور حکومت کا فرق\n٭ پاکستان ایک ریاست ہے ۔اس ریاست کو چلانے والی ایک حکومت ہے جواس ریاست کا ایک انتظامی ادارہ ہے ۔یہ حکومت بدلتی رہتی ہے ‘آج کسی کی ہے توکّل اور کسی کی۔کبھی سول حکومت ہے تو کبھی فوجی ‘کبھی ایوب صاحب کی تھی ‘کبھی یحییٰ صاحب ‘پھر بھٹو صاحب آئے اور ان کے بعد مسند ِاقتدار پر جنرل ضیا ء الحق صاحب متمکن ہوئے ۔ پس ! حکومت تو آنی جانی شے ہے ۔جس شے کو دوام ہے ‘جو چیز تسلسل کی حامل ہے ‘وہ تو درحقیقت ریاست ہے ‘لہٰذا کسی بھی ملک کے رہنے والوں کی اصل وفاداری ریاست سے ہوتی ہے ‘حکومت سے نہیں ۔(منہج انقلاب ِنبوی ﷺ :صفحہ347‘طبع اوّل :جون1987ء)\nظلم وستم کی داستانیں\n٭ کراچی میں مسلمانوں نے مسلمانوں کے ساتھ ظلم وستم کی جو داستانیں رقم کی ہیں وہ کوئی درندہ بھی نہیں کرسکتا۔(اُمُّ المُسَبِّحات‘یعنی سورۃ الحدید :صفحہ177‘طبع اوّل :جون2005ء)\nمضبوط او رخوشحا ل پاکستان\n٭ پاکستان بننے کے بعد کبھی بھی مولاناابو الکلام آزاد کی زبان سے ‘نہ جلوت میں نہ خلوت میں ‘ کوئی بدخواہی کی بات نہیں نکلی ‘بلکہ وہ برملا کہاکرتے تھےکہ :\n’’اب پاکستان کولازماً باقی رہنا چاہیے ‘اسے مضبوط اورخوشحال ہونا چاہیے۔یہی بات اس کے لیے اورہندوستانی مسلمانوں کے لیے مفید اوربہتر ہے ۔‘‘(جماعت ِ شیخ الہند ؒ اور تنظیم اسلامی :صفحہ275‘طبع ششم :اپریل2015ء)\n\n پچھلا صفحہ\nاگلا صفحہ"
        },
        {
            "صفحہ": 115,
            "متن": "توبہ\n\nتوبہ کی حقیقت\n٭ توبہ کی اصل حقیقت تو انسان کے اندر اپنی غلطی پر ندامت کا پیدا ہوجانا ہے ۔(ملفوظاتِ ڈاکٹر اسرار احمد ؒ ‘صفحہ224‘طبع اوّل ‘دسمبر 2015ء)\nرحمت ومغفرت کے دروازے\n٭ ایک مومن کو کبھی بھی مایوس نہیں ہونا چاہیے ‘گناہ کی معافی کے لیے اللہ تعالیٰ کی رحمت ومغفرت کے دروازے لوگوں کے لیے ہر وقت کھلے ہوئے ہیں ‘بشرطیکہ وہ اس کی جناب میں پورے لوازم وشرائط کے ساتھ توبہ کریں ۔(بندئہ مؤمن کی شخصیت کے خدوخال :صفحہ 28‘طبع اوّل:ستمبر 1999ء)\nتوبہ\n٭ انسان توبہ توبہ کہتا رہے اور اس کا عمل وہی رہے جوپہلے تھا تویہ توبہ نہیں ہے ‘یہ تو اپنے آپ کو دھوکہ دینا ہے ۔ (بندئہ مؤمن کی شخصیت کے خدوخال :صفحہ 28‘طبع اوّل:ستمبر 1999ء)\nتوبہ کرنے والا\n٭ بچے تختی لکھنے کے بعد اسے دھوتے ہیں تووہ اس طرح صاف ہوجاتی ہے جیسے کبھی اس پر کچھ لکھاہی نہ گیا ہو۔یہی حال توبہ کرنے والا کا ہے کہ جب انسان توبہ کرلیتا ہے تووہ ایسے پاک صاف ہوجاتا ہے ‘جیسے اس نے پہلے وہ گناہ کبھی کیا ہی نہ ہو ۔(توبہ کی عظمت اور تاثیر :صفحہ 21‘طبع اوّل :نومبر 2011ء)\nاجتماعی توبہ کا طریقہ کار\n٭ اجتماعی توبہ کا طریق کار یہ ہے کہ پہلے افراد انفرادی طورپر توبہ کریں اور صحیح توبہ\n\n پچھلا صفحہ\nاگلا صفحہ"
        },
        {
            "صفحہ": 116,
            "متن": "کریں۔ صحیح توبہ یہ ہے کہ ہماری زندگی میں جوحرام شے ہے ‘اسے فوراً نکال باہر کریں۔ اس معاشرے میں رہتے ہوئے ہم اسلامی احکام اوراسلامی تعلیمات پر امکانی حدتک عمل پیرا ہوں ۔ (توبہ کی عظمت اور تاثیر :صفحہ 36‘طبع اوّل :نومبر 2011ء)\nغفلتیں\n٭ ہماری غفلتیں ہیں جو حجاب بنی ہوئی ہیں ۔اپنی غفلتوں کا پردہ چاک کیجیے اور آج اللہ کی جناب میں توبہ کیجیے ! وہ ہر آن ‘ہر لحظہ تمہاری دعاکو سننے والاہے ‘وہ ہمیشہ ہی قریب رہتا ہے اور رمضان میں تو اس عموم میں خصوص پیدا ہوجاتا ہے ۔(عظمت ِصیام وقیام رمضان المبارک :صفحہ38‘طبع اوّل :مارچ1991ء )\nہمارے مسائل کا حل\n٭ میرے نزدیک ہمارے مسائل کا حل صرف توبہ میں ہے ‘انفرادی توبہ یہ ہے کہ اپنے کردار سے خلاف ِشریعت کاموں کو نکال دیاجائے اور دوسری ہے اجتماعی توبہ۔(بصائر :صفحہ37 ‘طبع اوّل :مارچ2006ء )\nاجتماعی توبہ\n٭ دنیا میں کسی قوم کے اللہ کے عذاب سے بچنے کی واحد صور ت ’’اجتماعی تو بہ ‘‘ ہے۔(مسلمان اُمتوں کا ماضی ‘حال اور مستقبل :صفحہ155‘طبع اوّل :اکتوبر 1993ء)\nحسنات\n٭ حقیقی توبہ انسان کے گناہ کے اثرات کو زائل ہی نہیںکرتی ‘ ان کو ’حسنات ‘ میں بدل دیتی ہے ۔(مطالعہ قرآن حکیم کا منتخب نصاب :صفحہ45‘طبع اوّل :مارچ1978ء)\nتنہائی میں استغفار\n٭ تنہائی میں اگر آپ اپنے کسی ساتھی کی زیادتی پر جو اُس نے آپ پر کی ہو ‘اللہ سے استغفار کریں گے توآپ کا دل میل سے بالکل صاف ہوجائے گا ۔(حزب اللہ کے اوصاف :صفحہ334‘طبع اوّل :جون2006ء)\n\n پچھلا صفحہ\nاگلا صفحہ"
        },
        {
            "صفحہ": 117,
            "متن": "تجدید ایمان\n٭ ہر گناہ کے بعد جب انسان توبہ کرتا ہے تووہ تجدید ایمان ہے۔(اُمُّ المُسَبِّحات‘یعنی سورۃ الحدید :صفحہ213‘طبع اوّل :جون2005ء)\nہم معنی الفاظ\n٭ درحقیقت تجدید ایمان ‘توبہ اور تجدید عہد ہم معنی الفاظ ہیں ۔(اُمُّ المُسَبِّحات‘یعنی سورۃ الحدید :صفحہ213‘طبع اوّل :جون2005ء)\nتوبہ کی شرطِ لازم\n٭ عمل صالح توبہ کی شرط ِلازم ہے ۔انسان توبہ توبہ کہتا رہے اور اس کا عمل وہی رہے جوپہلے تھا تویہ توبہ نہیں ہے ‘یہ تو اپنے آپ کو دھوکہ دینا ہے ۔(مطالعہ قرآن حکیم کا منتخب نصاب جلداوّل :صفحہ361‘طبع دہم :اپریل2019ء)\nتوبہ کی قبولیت کی شرائط\n٭ کم ازکم تین شرطیں پوری ہوں تووہ خالص توبہ ہوگی ۔اگر حقوق اللہ کے ضمن میں کوتاہی ہوئی ہے تو(۱) شدید پشیمانی ہو (۲) مصمم ارادہ ہو کہ میں آئندہ اس کا ارتکاب نہیں کرو ں گا اور(۳)انسان اس گناہ کے کام کو فی الواقع چھوڑ دے۔ اور اگر حقوق العباد کامعاملہ ہے تو مزید ایک شرط یہ ہوگی کہ یا تو اس شخص سے جس کی حق تلفی کی ہے ‘معافی حاصل کرے یااپنے کسی عمل سے اس کے نقصان کی تلافی کرے۔(مطالعہ قرآن حکیم کا منتخب نصاب جلداوّل:صفحہ396‘طبع دہم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 118,
            "متن": "تنظیم اسلامی اور تحریک ِخلافت\n\nجماعتی زندگی\n٭ جماعتی زندگی ایک برکت ہے ‘اس سے نیکی وبھلائی کا ماحول پید اہوتا ہے اور دوسرے ساتھیوں کو اچھے کاموں اورنیکیوں میں آگے بڑھتے دیکھ کر اپنا حوصلہ بھی بڑھتا ہے۔ (ملفوظاتِ ڈاکٹر اسرار احمد ؒ ‘صفحہ78)\nتنظیم اسلامی اور تحریک ِخلافت\n٭ تنظیم اسلامی اور تحریک ِخلافت اصلاً ایک ہی کام کے دوگوشے یا دومرحلے ہیں اور اس تمام ترکام کا ہدف ایک ہی ہے ‘یعنی دین حق کا غلبہ واقامت ۔چنانچہ فی الاصل کام دو ہی ہیں جو ایک دوسرے کے متوازی ہیں ۔ایک ہے رجوع الی القرآن کی دعوت ‘جس کے لیے مرکزی انجمن سرگرم عمل ہے اوردوسرا ہے اقامت ِدین کی جدّوجُہد ‘جس کی خاطر تنظیم اسلامی اور تحریک ِخلافت برسرِعمل ہیں ۔(قرآن حکیم کی قوت ِتسخیر :صفحہ 15‘طبع اوّل:اکتوبر 1998ء)\nاللہ کا شکر\n٭ ہم نے اُسوئہ رسول ﷺ کی روشنی میں ’’تنظیم اسلامی ‘‘ سمع وطاعت کی بیعت کی بنیاد پر بنائی ہے۔اگرچہ ہم بہت کچے ہیں ‘تعداد کے لحاظ سے بھی قافلہ بہت ہی چھوٹا ہے او راب تک جو ساتھی ملے ہیںوہ معیارِمطلوب سے بہت نیچے ہیں‘ لیکن میں اس پر بھی اللہ کا شکر ادا کرتاہوں ۔( اسوئہ رسول ﷺ :صفحہ 94‘طبع اوّل :دسمبر 1983ء)\nانقلابی جماعت\n٭ تنظیم اسلامی ایک انقلابی جماعت ہے جو مسلکی وگروہی تعصبات سے بلند تر رہتے\n\n پچھلا صفحہ\nاگلا صفحہ"
        },
        {
            "صفحہ": 119,
            "متن": "ہوئے نفاذِ دین کے لیے جدّوجُہد کررہی ہے ۔(مذہبی جماعتوں کے باہمی تعاون:صفحہ3‘طبع اوّل :اکتوبر1996ء )\nجماعت کی اہمیت\n٭ دین میں جماعت کو لازم قراردیا گیا ہے اور اقامت ِدین اوردعوت ِدین کے لیے ترتیب یہ رکھی گئی ہے کہ پہلے ایک منظّم جماعت ہو ‘پھر خدا کی راہ میں سعی وجہد کی جائے اوریہی وجہ ہے کہ جماعت کے بغیر زندگی کو جاہلیت کی زندگی اور جماعت سے علیحدہ ہوکر رہنے کو اسلام سے علیحدگی کا ہم معنی قراردیا گیا ہے ۔(عزم تنظیم:صفحہ66‘طبع اوّل :جون1991ء )\nتنظیم اسلامی اور تحریک خلافت\n٭ ہماری ایک تنظیم اسلامی ہے اورایک تحریک خلافت ہے ۔بعض لوگ اس میں ذرا اُلجھ جاتے ہیں کہ یہ دو تنظیمیں کیوں ہیں ؟ تو مثال کے طور پر دیکھیے کہ ایک تحریک پاکستان تھی ‘لیکن جو جماعت اس کی علم بردار تھی ‘اس کانام مسلم لیگ تھا ۔اسی طرح ہماری ایک تحریک خلافت ہے اور جوجماعت اس کی علم بردار ہے ‘اُس کا نام تنظیم اسلامی ہے ۔ (علّامہ اقبال ‘قائداعظم اور نظریہ پاکستان :صفحہ60 ‘طبع اوّل :جولائی 2007ء )\nحزب اللہ\n٭ تنظیم کے بغیر انقلابی جدّوجُہد تودورکی بات ہے کوئی اصلاحی ‘رفاہی ‘فلاحی ‘تعلیمی اور سماجی نوع کے اجتماعی کام بھی انجام نہیں پاسکتے‘ اسی لیے اسلامی انقلابی جماعت کو قرآن نے ’’حزب اللہ ‘‘ قراردیا ہے اور اس کے لیے ’’اُمّت ‘‘ کا لفظ بھی استعمال فرمایا ہے۔(اصلاح معاشرہ کاقرآنی تصوّر :صفحہ153‘طبع اوّل :نومبر 2018ء)\nتنظیم اسلامی\n٭ جیسے تحریک پاکستان کے لیے جدّوجہد کرنے والی جماعت کا نام ’’مسلم لیگ ‘‘ تھا‘ ایسے ہی ’’تحریک ِخلافت پاکستان ‘‘ کے لیے عملی کوشش کرنے والی جماعت کانام ’’تنظیم اسلامی‘‘ ہے۔(خلافت کی حقیقت :صفحہ8‘طبع اوّل :اکتوبر 1996ء)\n\n پچھلا صفحہ\nاگلا صفحہ"
        },
        {
            "صفحہ": 120,
            "متن": "زبانِ خلق\n٭ ہمیں اللہ کا شکراداکرناچاہیے کہ آج بیسیوں ادارے معرض وجود میں آچکے ہیں جو خلافت ہی کانام لے رہے ہیں ‘ورنہ اب سے چندسال قبل تو خلافت کانام تک لینے والاکوئی نہیں تھا ‘گویا مشیت ِایزدی کا ظہور ’’زبانِ خلق ‘‘ کی صورت میں ہورہا ہے۔(خلافت کی حقیقت :صفحہ71‘طبع اوّل :اکتوبر 1996ء)\nحاکمیت اور خلافت\n٭ حاکمیت اورخلافت کے ظاہری ڈھانچے بظاہر ایک جیسے ہوتے ہیں ‘ان میں کوئی فرق نظر نہیں آتا ۔کہنے کو فرعون ونمرود بھی بادشاہ ہیں اور داؤد وسلیمان علیہما السلام بھی بادشاہ ۔لیکن نمروداور فرعون درحقیقت خدائی کے دعوے دار ہیں‘لہٰذا مشرک اور کافرہیں ‘جب کہ داؤد اور سلیمان علیہما السلام ظاہری اعتبار سے تو بادشاہ ہیں لیکن حقیقت میں خلیفہ ہیں ۔ (خلافت کی حقیقت :صفحہ78‘طبع اوّل :اکتوبر 1996ء)\nجماعت سازی\n٭ قومی سطح پر جماعت بنالینا بڑا آسان کام ہے ۔رفاہی کام کے لیے جماعت بنانابھی آسان ہے ۔ اسی طرح علمی کام کے لیے جماعت بنالینا بھی بہت آسان ہے ۔لیکن نظریاتی سطح پر ‘انقلاب برپا کرنے کے لیے جماعت بنانا انتہائی مشکل کام ہے ۔ اس سے زیادہ مشکل اور کوئی کام نہیں ۔(سیرت ِ خیرالانام  علیہ الصلوۃ والسلام :صفحہ94‘طبع اوّل :اکتوبر 2013ء)\nغلبۂ دین\n٭ تنظیم اسلامی غلبہ دین یا باالفاظِ دیگراسلامی انقلاب کے لیے اُسی منہج پر عمل پیرا ہے جو سیرت مطہرہ علی صاحبھاالصلوۃ والسلام سے ہمارے سامنے آتا ہے ۔(سیرت ِ خیرالانام  علیہ الصلوۃ والسلام :صفحہ240‘طبع اوّل :اکتوبر 2013ء)\n\n پچھلا صفحہ\nاگلا صفحہ"
        },
        {
            "صفحہ": 121,
            "متن": "نظم کا تقاضا\n٭ نظم کا تقاضا یہ ہو گا کہ یہ نہ سمجھے کہ عذر کا پیش کردینا ہی بس آخری تقاضا تھا جو پورا ہوگیا ‘بلکہ انسان کو ذہنا ً تیار ہونا چاہیے کہ اگر عذر قبول ہوگا تو ٹھیک ہے ‘ورنہ مجھے ہر دوسرے کام پر اس کام کو ترجیح دینی ہے ۔(حزب اللہ کے اوصاف :صفحہ296‘طبع اوّل :جون2006ء)\nاجتماعی کام\n٭ تنظیم کے بغیر کوئی اجتماعی کام نہیں ہوسکتا ‘چاہے وہ خیر کے لیے ہوچاہے شر کے لیے ہو۔ (قرآن حکیم اورہم :صفحہ446‘طبع چہارم :ستمبر2015ء)\nنظم جماعت\n٭ جماعت کے بغیر زندگی بسرکرنا خلاف ِسُنّت زندگی ہے ۔کوئی اپنی زندگی میں بڑے سے بڑا سُنّت کا پرچارک بنا ہو ا ہواورخو دکو متبع سُنّت سمجھتا ہو ‘اگر وہ نظم جماعت کے بغیر زندگی بسرکررہا ہے تو اس کی پوری زندگی خلاف ِسُنّت ہے ۔(رسول اکرم ﷺ اور ہم :صفحہ334‘طبع دوم :جولائی2014ء)\nجماعتی زندگی\n٭ جہاں تک جماعتی زندگی کا تعلّق ہے ‘ اس کے بارے میں میرا احساس یہ ہے کہ جس طرح یہ مَردوں کے لیے ضروری ہے ‘ اسی طرح خواتین کے لیے بھی ضروری ہے ۔ اس لیے کہ جماعتی زندگی میں ایک برکت ہے ۔ اس سے نیکی وبھلائی کا ماحول پیدا ہوتا ہے اور دوسرے ساتھیوں کو اچھے کاموں اورنیکیوں میں آگے بڑھتے دیکھ کر اپنا حوصلہ بھی بڑھتا ہے ۔(مسلمان خواتین کے دینی فرائض :صفحہ30‘طبع :نومبر2017ء)\n\n پچھلا صفحہ\nاگلا صفحہ"
        },
        {
            "صفحہ": 122,
            "متن": "تفرقہ\n\nتفرقہ کیا ہے؟\n٭ ایک لفظ ہے تفرقہ یا تفریق اور ایک ہے اختلاف ‘ان دونوں میں زمین وآسمان کا فرق ہے ۔اختلاف بالکل نیک نیتی سے بھی ہوسکتا ہے‘اختلاف جزوی ہوتا ہے ۔ جبکہ تفرقہ یہ ہے کہ ایک دوسرے سے کٹ جائیں ‘آپس میں پھٹ جائیں ‘ایک دوسرے سے علیحدہ ہوجائیں۔(توحید ِعملی :صفحہ78‘طبع اوّل :مارچ 1985ء)\nباہم تصادم\n٭ یقیناً کوئی خفیہ ہاتھ ہے جوکہ ایک طرف مسلمانوں کے اندر شیعہ اورسُنّی کوباہم لڑانا چاہتا ہے تودوسری طرف عالم ِاسلام میں مسیحیوں اور مسلمانوں کولڑانا چاہتا ہے ۔(عیسائیت اوراسلام :صفحہ 8‘طبع اوّل:اکتوبر 1995ء)\nاختلاف اور تفرقہ\n٭ اُمّت کے اتحاد اور وحد ت کو پارہ پارہ کرنے والا عمل تفرقہ ہے ۔اختلاف اور تفرقے میں بڑ افرق ہے ۔اختلاف دین کے دائرے میں رہے تو کوئی مضائقہ نہیں‘ لیکن رائے ‘قیاس اورتعبیر کے اختلافات کی بنیاد پر علیحدہ علیحدہ باقاعدہ فرقے بنالینا دینی نقطہ نظر سے بالکل غلط اورتباہ کن ہے ۔(قرب ِالٰہی کے دومراتب:صفحہ 64‘طبع اوّل :جون 1988ء)\nفرقہ واریت\n٭ فرقہ واریت کے عفریت کا قلع قمع کرنے کے لیے ہمارے پاس واحدتلوار قرآن مجید ہے اوریہی ہماری ذہنی ہم آہنگی اورباہمی قرب اوروابستگی کا واحد ذریعہ ہے۔(قرآن کے نام پر اُٹھنے والی تحریکات:صفحہ 5‘طبع اوّل :جنوری2018ء )\n\n پچھلا صفحہ\nاگلا صفحہ"
        },
        {
            "صفحہ": 123,
            "متن": "تفرقے کا اصل سبب\n٭ ہمارے آپس کے اختلافات ‘خانہ جنگی اور تفرقے کا اصل سبب قرآن مجید سے دور ہوجانا ہی ہے۔(اصلاح معاشرہ کاقرآنی تصوّر :صفحہ79‘طبع اوّل :نومبر 2018ء)\nتفرقہ کی وجہ\n٭ تفرقہ کی وجہ آپس کی ضدم ضدا ہے کہ یہ کیوں آگے بڑھ جائے ‘میں کیوں پیچھے رہ جاؤں؟ اس میں کیا سرخاب کا پر ہے ؟ہماری سیادت وقیادت مسلّمہ ہے ‘لوگ آکر ہمارے ہاتھ چومتے ہیں اور ہماری جوتیاں سیدھی کرتے ہیں ۔یہ کہاں سے آگیادین کا نام لینے والااور دین کا علم بردار؟ یہ ہے اصل مسئلہ !(حزب اللہ کے اوصاف :صفحہ36‘طبع اوّل :جون2006ء)\nجدا گانہ تشخص\n٭ ہماراالمیہ ہے کہ اُمّت میں جو دعوت بھی اُٹھی ‘ اس کے داعی نے ابتدا ء ً توتفرقے کی مذمت کرتے ہوئے خالصتاً اسلام کی دعوت دی ‘لیکن بعد میں دعوت قبول کرنے والوں نے ایک فرقے کی شکل اختیار کرلی او رمسلمانوں سے جدا ہوگئے اور ان کا ایک علیحدہ تشخص قائم ہوگیا۔(مطالعہ قرآن حکیم کا منتخب نصاب جلداوّل :صفحہ107‘طبع دہم :اپریل2019ء)\n\n\n\n\n \n\n\n\n\n \n\n پچھلا صفحہ\nاگلا صفحہ"
        },
        {
            "صفحہ": 124,
            "متن": "تعلیم و تربیت\n\nبندئہ مؤمن کا کام\n٭ ایک بندئہ مؤمن کا کام یہ ہے کہ اپنا سب کچھ راہ ِحق میں لاکر ڈال دے ‘اپنی قوت وصلاحیت ‘اپنی توانائیاں ‘اپنا مال اوراپنی جان اس کام کے لیے وقف کردے ‘اس میں کھپادے ۔ تو جیساکہ کہا گیا ہے کہ ’’السعی منا والاتمام من اللہ ‘‘ کوشش کرنا ہمارے ذمہ ہے ‘کسی کام کی تکمیل کردینا ہمارے بس میں نہیں ہے‘اس کام کو تکمیل تک پہنچانا سراسر اللہ کے اذن اوراس کے فیصلہ پر منحصر ہے ۔اوراللہ کا اذن اورفیصلہ اُس کی حکمت کے ساتھ ہی ہوتا ہے ۔ اللہ تعالیٰ نے ہرکام کے لیے ایک اجل معیّن کررکھی ہے۔ہم نہیں جانتے کہ اُس نے اپنے دین کی نشا ٔۃ ِثانیہ اوراس کے غلبہ واظہار کے دورِثانی کے لیے کون ساوقت مقررفرمایا ہوا ہے۔ہم کو نہیں معلوم کہ دین حق کے بالفعل قائم اور نافذ ہونے تک ابھی اللہ تعالیٰ کتنے قافلوں کو اُٹھائے ‘جو کچھ دورتک چلیں ‘چند کٹھن منازل طے کریں ‘اورپھر تھک ہارکررہ جائیں۔پھر کوئی دوسرا قافلہ ایک عزم نو کے ساتھ مترتب ہو اورآگے بڑھے اوراس جدّوجُہد کو کسی خاص حدتک لے جائے ‘ہم اس کے بارے میں کچھ نہیں جانتے۔ البتہ ہم یہ جان گئے ہیں اور یہ جان لینا ہی ہمارے لیے ضروری ہے کہ ہم مسئول ہیں عزم مصمم کرنے پر ‘ اورہم مسئول ہیں سعی وجُہد پر ‘ہم مسئول ہیں اپنی سی کرگزرنے پر۔اس راہ کے کسی ایک مرحلے کی تکمیل بھی ہمارے بس میں نہیں ہے‘ یہ صرف اللہ تعالیٰ کی تائید وتوفیق اوراُس کی حکمت پر منحصر ہے۔(روداد ِتنظیم اسلامی حصّہ اوّل )\nربّ کی رضا پر راضی رہنا\n٭ ہم پر جو بھی مصیبت آتی ہے ‘وہ اللہ ہی کی مرضی اور اجازت سے آتی ہے ‘اس کے \n\n پچھلا صفحہ\nاگلا صفحہ"
        },
        {
            "صفحہ": 125,
            "متن": "اذن کے بغیر کائنات میں ایک پتّا بھی نہیں ہل سکتا ‘وہ ہمارا کارساز اورپروردگار ہے ‘ اگر اس کی مشیت ہو کہ ہمیں کوئی تکلیف آئے تو سرآنکھوں پر۔(ملفوظاتِ ڈاکٹر اسرار احمد ؒ ‘صفحہ119)\nزبا ن کا غلط استعمال\n٭ انسانی تعلّقات میں نفرت اوردشمنی کا بیج بونے اور پھر اس کو نشوونما دینے اوردلوں میں زہر گھولنے میں زبان کے غلط استعمال کابڑا دخل ہوتا ہے ۔(ملفوظاتِ ڈاکٹر اسرار احمد ؒ ‘صفحہ187‘طبع اوّل ‘دسمبر 2015ء)\nدینی فرائض کی ادائیگی\nز میں آپ کونصیحت کرتا ہوںکہ اپنے دینی فرائض اور فرض عبادات کوان ہی شرائط کے ساتھ اداکرنے کی فکر کیا کیجیے جو قرآن وسُنّت میں بیان ہوئی ہیں ۔(ملفوظاتِ ڈاکٹر اسرار احمد ؒ ‘صفحہ240‘طبع اوّل ‘دسمبر 2015ء)\nمیری نصیحت\n٭ میں آپ کو نصیحت کرتا ہو ں کہ تلاوت قرآن مجید کو اپنا شعار بنائیے ‘کسی مستند ترجمہ اورتفسیر کی مدد سے اس کا مطالعہ بھی کیجیے اوراس پر غور وتدبر بھی ۔حدیث شریف ‘ سیرت ِمطہرہ اور سیرت صحابہ ؓ کے مطالعہ کو بھی اپنے معمولات میں شامل کیجیے۔(ملفوظاتِ ڈاکٹر اسرار احمد ؒ ‘صفحہ240‘طبع اوّل ‘دسمبر 2015ء)\nنماز ِتہجد\n٭ میں آپ کو نصیحت کرتا ہوں کہ نوافل ‘ خاص طورپر تہجد کا اہتمام کرنے کی کوشش کیجیے۔(ملفوظاتِ ڈاکٹر اسرار احمد ؒ ‘صفحہ240‘طبع اوّل ‘دسمبر 2015ء)\nرازق اللہ ہے\n٭ اللہ تعالیٰ رازق ہے ‘تمہارا رزق اُس کے ذمے ہے ‘وہ رزق تمہیں بہرطور پہنچائے گا۔(اسلام کامعاشرتی اورسماجی نظام :صفحہ 39‘طبع اوّل :جون 2000ء)\n\n پچھلا صفحہ\nاگلا صفحہ"
        },
        {
            "صفحہ": 126,
            "متن": "باہم محبّت\n٭ رشتہ میں چاشنی اورباہم محبّت واُلفت درکا رہے ‘اگر وہ موجود نہیں ہےتو ایساگھر اس دنیا میں جہنّم کا نمونہ بن جاتا ہے ۔(عائلی زندگی کے بنیادی اُصول:صفحہ 6‘طبع اوّل:ستمبر 1999ء)\nاوّلاد کے ساتھ بے جا لاڈپیار\n٭ اوّلاد کے ساتھ بے جالاڈپیار اوربے جانرمی کا معاملہ ہوتو اس کے بے راہ اورآوارہ ہوجانے کا خطرہ ہے ۔(عائلی زندگی کے بنیادی اُصول:صفحہ 31‘طبع اوّل:ستمبر 1999ء)\nبے کار بحث وتمحیص\n٭ بعض لوگ اپنے جذبات سے مغلوب ہو کر لوگوں سے بے کار بحث وتمحیص میں اُلجھ جاتے ہیں ‘حالانکہ اس طرح کے بحث ومباحثہ کا حاصل کچھ نہیں ہوتا ۔(بندئہ مؤمن کی شخصیت کے خدوخال :صفحہ 11‘طبع اوّل:ستمبر 1999ء)\nمیانہ روی\n٭ میانہ روی اختیار کرنا بھی شخصیت کی پختگی اوربالغ نظری کی علامت ہے ۔(بندئہ مؤمن کی شخصیت کے خدوخال :صفحہ 15‘طبع اوّل:ستمبر 1999ء)\nخبر کی تحقیق\n٭ خبر لانے والے کے بارے میں بھی تحقیق وتفشیش اور پھر جو خبرلائی گئی ہو ‘ا س کے بارے میں بھی پوری چھان بین کرنی ضروری ہے ۔ان دونوں مراحل سے گزر کر پھر کوئی فیصلہ کیا جائے اور اس فیصلے کے مطابق پھر کوئی اقدام ہو ۔(مسلمانوں کی سیاسی وملی زندگی کے رہنما اُصول:صفحہ 29‘طبع اوّل :اپریل 2001ء)\nعلم کی روشنی\n٭ مسلمانوں نے سپین میں علم کی روشنی پھیلائی تو وہاں تمام یورپ سے لوگ تعلیم \n\n پچھلا صفحہ\nاگلا صفحہ"
        },
        {
            "صفحہ": 127,
            "متن": "حاصل کرنے آنے لگے ‘باقی پورا براعظم تو اُس وقت جہالت کے گھٹاٹوپ اندھیروں میں گھرا ہوا تھا۔جس طرح آج آپ کے نوجوان تعلیم حاصل کرنے یورپ اورامریکہ جاتے ہیں ‘اسی طرح اُس وقت لوگ قرطبہ اورغرناطہ کی یونیورسٹیوں میں آتے تھے۔(عیسائیت اوراسلام :صفحہ 18‘طبع اوّل:اکتوبر 1995ء)\nفکر ‘عقیدہ اورنظریات\n٭ جب آپ کا فکر درست ہوجائے گا تو عمل بھی درست ہوجائے گا۔اگر فکر‘عقیدہ اورنظریات غلط ہیں تو اعمال بھی غلط ہوں گے ۔(عیسائیت اوراسلام :صفحہ 46‘طبع اوّل:اکتوبر 1995ء)\nدرگزر کرنا\n٭ قدرت رکھنے کے باوجود معا ف کردینے سے انسان کو ناقابل بیان لذت محسو س ہوتی ہے ۔(عیسائیت اوراسلام :صفحہ 56‘طبع اوّل:اکتوبر 1995ء)\nاستقامت ِعملی\n٭ انسان نے جس ذات کو مالک مان لیا ہے ‘اُس کے ہرہر اشارے پر حرکت کرے‘ اس کی ہر مرضی کوپورا کرنے کے لیے ساری قوت صرف کردے‘ اُس کا ہرحکم اس کے لیے واجب التعمیل ہو ‘اُس کے اشارے پر سب کچھ نچھاور کرنے پر دل وجان سے آمادہ ہو۔اس سے آگے انسان کی غیرت وحمیت کا تقاضا ہے کہ جو کچھ مالک کوپسند ہےاسے دنیا میں پھیلانے ‘رائج کرنے اورغالب کرنے کے لیے تن من دھن کی بازی لگادے ‘جو اُسے پسند نہیں ہے ‘بندہ بھی اسے ناپسند کرے اورہمیشہ اس سے نبرد آزما بھی رہے اوردنیا سے اس کانام ونشان مٹانے کے لیے جان اور مال نچھاور کردے ۔یہ ہے استقامت ِعملی۔(حظ ِعظیم :صفحہ 7‘طبع اوّل :اگست 1997ء) ّ\n\n پچھلا صفحہ\nاگلا صفحہ"
        },
        {
            "صفحہ": 128,
            "متن": "حکمت\n٭ فطرت ِسلیمہ اورعقل صحیحہ دونوں کے امتزاج سے جو چیز حاصل ہوتی ہے ‘اس کا نام ’’حکمت ‘‘ ہے۔ (سورۃ الفاتحہ :صفحہ 16‘طبع اوّل:دسمبر 1997ء)\nانسان کا مقصد ِتخلیق\n٭ کوئی شے جس مقصد کے لیے بنائی گئی ہو وہ اگر اس مقصد ہی کوپورا نہ کرے تو ظاہر ہے کہ وہ بے کارقرارپائے گی اورہم اسے کوڑے کرکٹ کے ڈھیر پر پھینک دیں گے۔لہٰذا جب انسان کی تخلیق ہوئی ہی بندگی کے لیے ہے تو اگر وہ بندگی کی روش کو اختیار نہ کرے یا اسے تج دے اور ترک کردے تو معلوم ہوا کہ اس کے وجود کا اب کم ازکم انسانی سطح پر کوئی مقصد نہیں رہا ‘اور اس کی زندگی محض حیوانی سطح کی زندگی ہے یا شایداس سے بھی کم تر !(سورۃ الفاتحہ :صفحہ 28‘طبع اوّل :دسمبر 1997ء)\nاخلاص\n٭ عبادت کی قبولیت کی شرط ِلازم اخلاص ہے ‘یعنی اللہ کی بندگی پورے خلوص واخلاص کے ساتھ ہونی چاہیے ‘اس میں کوئی ریا کاری نہ ہو اوراللہ کی رضا کے سوا کوئی اور چیز مطلوب ومقصود کے ذریعے میں نہ آجائے ۔ مطلوب صرف اللہ کی رضا اور اُخروی فلاح ونجات ہو ۔ (سورۃ الفاتحہ :صفحہ 30‘طبع اوّل :دسمبر 1997ء)\nدنیا کی سب سے بڑی نعمت\n٭ ہمارا نعمتوں کا تصوّر دولت ‘شہرت ‘اقتدار ‘جائیداد‘اوّلاد ‘صحت وغیرہ تک محدود ہے۔ لیکن حقیقت یہ ہے کہ ان میں سے کوئی شے بھی نعمت نہیں ہے ‘نعمت صرف ایک ہے اور وہ ہدایت ہے ۔ہدایت ہوگی تو دولت بھی نعمت ہے ‘صحت بھی نعمت ہے‘ ہدایت کی بنا پر آپ دولت اور صحت سے نیکیاں کمائیں گے ۔اوراگر ہدایت نہیں ہے تواسی صحت کی بنیاد پر بدمعاشیاں کریں گے ۔تو ظاہر ہے کہ ایسی صحت نعمت نہیں بلکہ زحمت ہے ۔ہدایت ہے تو زندگی نعمت ہے ‘زندگی کا ایک ایک لمحہ نعمت ہے۔ \n\n پچھلا صفحہ\nاگلا صفحہ"
        },
        {
            "صفحہ": 129,
            "متن": "ہدایت نہیں ہے تو زندگی لعنت ہے۔ہدایت ہے تو اوّلاد نعمت ہے ‘اسے آپ دین کے کام میں لائیں گے اور صدقہ جاریہ بنائیں گے ۔ہدایت نہیں ہے تو اوّلاد لعنت ہے جو آپ کے لیے عذاب کا باعث بنے گی۔آپ نے حرام کے ذریعے سے جو کچھ کماکر جمع کیا ہے ‘اس کو اللوں تللوں میں اُڑائے گی اور ان کی بدمعاشیوں کا حساب آپ کے کھاتے میں جمع ہوتا رہے گا ۔(دنیا کی عظیم ترین نعمت ‘قرآن حکیم :صفحہ 12‘طبع اوّل:نومبر 2000ء)\nماضی سے منقطع\n٭ انگریز کے مسلط کردہ نظام تعلیم نے ہمیں اپنی ماضی سے بالکل کاٹ کر رکھ دیا ہے ۔(عظمت ِقرآن :صفحہ 23‘طبع اوّل:جنوری 1992ء)\nہمارے کرنے کے کام\n٭ اس وقت ہمار ے جو حالا ت ہیں ‘ان میں جگانے کی ضرورت ہے ‘ہوش میں آنے کی ضرورت ہے۔بھانت بھانت کی بولیاں بولی جارہی ہیں کہ وہ ہونا چاہیے ‘یہ کرنا چاہیے ‘اس طرح کام ہونا چاہیے۔میں ان میں سے کسی کی تردید یا تضحیک نہیں کررہا ہوں ‘ٹھیک ہے ‘اسلحہ بھی فراہم کرنا ہوگا ۔اس کے لیے حکم ربانی ہے :{وَاَعِدُّوْا لَہُمْ مَّا اسْتَطَعْتُمْ}(الانفال:۶۰)کہ جس قدرممکن ہوجمع کیاجائے۔پھر ہمیں اپنی خارجہ پالیسی پربھی نظر کرناہوگی‘دوست ودشمن کی تمیز کرنا ہوگی‘یہ سارے کام کرنے ہوں گے۔دعاکریں کہ جن لوگوں کے ہاتھ میں اس وقت ملک کی زمام کار ہے ‘ اللہ تعالیٰ انہیں صحیح رائے پر پہنچنے کی توفیق عطافرمائے۔(عظمت ِقرآن :صفحہ 29‘طبع اوّل:جنوری 1992ء)\nمعاوضے پر کام کرنے والا\n٭ معاوضے پر کام کرنے والامدرس ومعلّم ہوسکتا ہے ‘داعی ومبلغ ہرگز نہیں ہوسکتا ۔(دعوت الی اللہ :صفحہ 11‘طبع اوّل :مارچ 1975ء)\n\n پچھلا صفحہ\nاگلا صفحہ"
        },
        {
            "صفحہ": 130,
            "متن": "نیک اعمال اکارت\n٭ رسول اللہ ﷺ کی نافرمانی اورحکم عدولی اور آپ ﷺ کی رائے کو پس پشت ڈال دینا تو بڑی دُور کی بات ہے ‘جس کے معصیت ہونے میں کوئی کلام نہیں ‘محض سوئے ادب کہ رسول اللہ ﷺ کی آواز پراپنی آواز کو بلند کردیا جائے ‘تواس پر کیسی دھمکی دی گئی ہے او رکیسی زبردست تنبیہہ کی گئی ہے کہ حضور ْﷺ کے معاملے میں ایسی بے احتیاطی برتنے کے سبب سے اب تک کے تمام کیے کرائے پر پانی پھرجائے گا‘تمہاری سب نیکیاں بربادہوجائیں گی او رتمہیں معلوم تک نہ ہوگا کہ تم نے اس بے ادبی او ر بے احتیاطی سے کیا کچھ کھودیا اورتم کیسے عظیم نقصان اور خسارے سے دوچارہوگئے ۔(نبی اکرم ﷺ سے ہمارے تعلّق کی بنیادیں :صفحہ 10‘طبع اوّل :مارچ 1974ء)\nعلم ِحقیقی کا لازمی نتیجہ\n٭ علم ِحقیقی کا لازمی نتیجہ یہ ہونا چاہیے کہ عمل بھی درست ہوجائے اورانسان بہترین اخلاق سے مزین ہوجائے او رگھٹیا اعمال وافعال کا خاتمہ ہوجائے ۔(راہِ نجات سورۃ العصر کی روشنی میں :صفحہ 49‘طبع اوّل :ستمبر 1973ء)\nاللہ کی محبّت\n٭ جن لوگوں کے دلوں میں اللہ تعالیٰ کی محبّت گھر چکی ہو ‘اُ ن کو ان کا جذبہ محبّت رات کو سونے نہیں دیتا ‘ وہ رات کو باربار اٹھتے ہیں ‘اپنے رب کے حضور دست بستہ کھڑے ہوتے ہیں یا اپنے رب کے سامنے سجدہ ریز رہتے ہیں ۔(بندئہ مؤمن کی شخصیت کے خدوخال :صفحہ 13‘طبع اوّل:ستمبر 1999ء)\nذلّت ورسوائی کے اسباب\n٭ ہم اس وقت جن اسباب کی بناپر دنیا میں ذلیل ورسوا اورپامال ہورہے ہیں ‘ ہماراکوئی وقار نہیں ہے ‘کوئی باعزّت مقام ہمیں حاصل نہیں ہے تواس کا اصل سبب \n\n پچھلا صفحہ\nاگلا صفحہ"
        },
        {
            "صفحہ": 131,
            "متن": "یہی ہے کہ ہمارا کردار پست ہوچکا ہے اورہم‘اِلا ماشاء اللہ‘ بنیادی اخلاقیات سے بھی تہی دست ہوچکے ہیں ۔( اُسوئہ رسول ﷺ :صفحہ 32‘طبع اوّل :دسمبر 1983ء)\nہجرت\n٭ جوکسی اصول کی خاطر ایک دوست اورایک بھائی سے نہ کٹ سکا ‘وہ اللہ اوراس کے دین کے لیے اپنا وطن کیسے چھوڑدے گا ؟جوایک پیسے میں امین ثابت نہ ہو ‘کیا وہ لاکھ روپے میں امین ثابت ہوگا؟جو چھوٹا سا وعدہ پورا نہ کرسکے ‘کیاوہ بڑے سے بڑے وعدے پورے کرے گا ؟یہ باتیں ناممکنات میں سے ہیں ۔( اسوئہ رسول ﷺ :صفحہ 91‘طبع اوّل :دسمبر 1983ء)\nماحول کا اثر\n٭ ماحول کا انسان کی زندگی پر گہرا اثرہوتا ہے ‘نیکو کار کی صحبت انسان کو اچھائی کی طرف لے جاتی ہے‘ جبکہ بروں کی صحبت انسان کو برائی کے گڑھے میں دھکیل دیتی ہے۔(توبہ کی عظمت اور تاثیر :صفحہ 33‘طبع اوّل :نومبر 2011ء)\n\n\n\n\n روزوشب کے معمولات٭ روزوشب کے معمولات کو اداکرتے ہوئے قدم قدم پر آنحضور ﷺ سے دعا ثابت ہے ۔آئینے میں اپنی صور ت دیکھی ہے تو ساتھ ہی دعا زبان پر آجاتی ہے‘ جوتے پہن رہے ہیں تو دعا ہے ‘سواری پر داہنا پاؤں آگے بڑھاکر چڑھ رہے ہیں تو دعا ہے ‘اتررہے ہیں تو دعا ہے ‘گھر سے نکلے ہیں تو دعا ہے ۔گویا کہ زندگی کے ہرہر کام کو انجام دیتے ہوئے دعا کی صورت میں اللہ کاذکر جاری رہتا ہے ۔اس سے معمولات میں قطعاً کوئی خلل واقع نہیں ہوتا ‘انسان اپنی زندگی کی مصروفیات میں مشغول رہتے ہوئے بھی ذہن اورقلب کا رشتہ اللہ کے ساتھ برقراررکھ سکتاہے ۔(جہاد سے گریزکی سزا نفاق:صفحہ 42‘طبع اوّل :دسمبر 2002ء)\n\n پچھلا صفحہ\nاگلا صفحہ"
        },
        {
            "صفحہ": 132,
            "متن": "حاصل جمع\n٭ جب اللہ کی اطاعت اور اللہ کی محبّت دونوں کو جمع کریں گے تواس کا جوحاصل جمع ہوگااس کا نا م’’عبادت ‘‘ ہے۔عبادت صرف اللہ کی ہے ‘رسول کی نہیں ہے ۔اور جب رسولﷺ کی اطاعت اوررسول کی محبّت کو جمع کریں گے تواس کے حاصل جمع کو عبادت نہیں کہا جائے گا بلکہ ’’اتباع‘‘ کہا جائے گا۔(حُبّ رسول ؐ اوراس کے تقاضے :صفحہ 3‘اکتوبر 1991ء)\nعبادت کا مفہوم\n٭ بندگی کے معنی ہیں ہمہ وقت ‘ہمہ تن اور ہمہ وجوہ اطاعت۔لیکن محض بندگی یا غلامی ’’عبادت ‘‘نہیں ہے جب تک کہ اس میں پرستش شامل نہ ہو۔پرستش میں محبّت کا جذبہ ہوتا ہے ۔زرپرست وہ ہے جس کو مال سے انتہائی محبّت ہو ۔وطن پرست ‘قوم پرست اور شہرت پرست جیسے الفاظ ہمارے ہاں کثر ت سے مستعمل ہیں ۔پرستش اورپرستاری ہمارے جانے پہچانے الفاظ ہیں ۔’’پرستار‘‘ ہم بولتے ہیں ’’انتہائی محبّت کرنے والے ‘‘کے معنی ومفہوم میں ۔چنانچہ عبادت کا مفہوم ہوگا اللہ کی بندگی اوراس کی پرستش۔(دینی فرائض کا جامع تصوّر:صفحہ 12)\nجہاد مع النفس\n٭ اپنے نفس کواللہ کا مطیع بنانے کے لیے کشاکش کرنی ہوگی‘کیونکہ نفس تو کسی اور طرف زور لگاتا رہتا ہے ۔ازروئے الفاظِ قرآنی{اِنَّ النَّفۡسَ لَاَمَّارَۃٌۢ بِالسُّوۡٓءِ} (یوسف:۵۳)وہ حرام کی طرف بڑھنا چاہتا ہے ‘آپ کواسے روکنا ہوگا۔اس کے اندرخواہشات کاسرکش گھوڑا ہے ‘آپ کو اسے لگام دینی ہوگی ۔(دینی فرائض کا جامع تصوّر:صفحہ 29 )\nرات کا جاگنا\n٭ قرآن تو ویسے ہی نور ہے ‘یہ دلوں کی تاریکیاں دور کرکے انہیں منور کرنے کی\n\n پچھلا صفحہ\nاگلا صفحہ"
        },
        {
            "صفحہ": 133,
            "متن": "صلاحیت رکھتا ہے اور رات کا جاگنا نفس کو کچلنے میں بہت مؤثرہے۔(رسول انقلابﷺ کاطریق انقلاب:صفحہ 39‘طبع اوّل :ستمبر2004ء) \nایمان کے منافی کیفیت\n٭ رسول اللہ ﷺ کے حکم کو رد ّ کردینا اور آپ ؐ کی نافرمانی کرناتوبہت دور کی بات ہے‘ جوکھلم کھلا بغاوت ہے ‘لیکن طرزِعمل اگریہ ہو کہ رسول ؐ کا حکم بھی مان لیا اوراس پر عمل بھی کرلیا ‘لیکن طبیعت میں کسی انقباض ‘ناگواری اورتنگی کا احساس ہو تو یہ کیفیت بھی ایمان کے منافی ہے۔ (اطاعت کا قرآنی تصوّر:صفحہ17 ‘طبع اوّل :اکتوبر1995ء )\nخود کو بدلنا\n٭ لوگ نعرے لگانے کوتیار ہیں ‘کسی کو کافر کہلانا ہو تو نعرے لگادیں گے ‘کسی کے خلا ف کوئی مہم اٹھانی ہوتو اٹھادیں گے ‘مگر خود اپنے آپ کو بدلنے کے تیار نہیں ہیں ۔(ختم نبوت کے دومفہوم:صفحہ43‘طبع اوّل :ستمبر2002ء )\nشمع باطن\n٭ غلط ماحول اور غلط تعلیم وتربیت کے اثرات سے انسان کی شمع باطن کی روشنی دھندلا جاتی ہے اور اس کے اعمال بد کے سبب سے اس کا آئینہ قلب مکدر ہوجاتاہے۔(مسلمانوں پر قرآن مجید کے حقوق:صفحہ11‘طبع اوّل :جنوری 1969ء )\nدادی اماں کی اَرتھی کو آگ\n٭ پچھلے دنوں اخبار میں ایک کالم چھپا تھا ۔ کالم نگار لکھتا ہے کہ میرے ایک دوست اپنے دوست کی والدہ کے انتقال پر تعزیت کے لیے گئے ۔وہ دوست بہت رورہے تھے اور وہ انہیں دلاسہ دے رہے تھے کہ اب صبرکرو۔اُس نے کہا کہ میں صرف اپنی والدہ کے انتقال پر نہیں رورہا ہوں ‘بلکہ مَیں تو اس بات پررورہاہوں کہ میری آٹھ سال کی بچی نے مجھ سے یہ کہا کہ اباجان !ہم اپنی دادی اماں کی اَرتھی کو آگ کب لگائیں گے؟ یہ ہے آپ کی نئی نسل جو ہندوستانی فلمیں دیکھ کر ان کی تہذیب اور تمدن سے آشنا ہورہی ہے ۔ (علّامہ اقبال ‘قائداعظم اور نظریۂ پاکستان :صفحہ46 )\n\n پچھلا صفحہ\nاگلا صفحہ"
        },
        {
            "صفحہ": 134,
            "متن": "تخلیقی کام\n٭ جب بھی کوئی تخلیقی کام ہوا ہے تو وہ فاقوں کے ساتھ ہوا ہے ۔یہ نہیں کہ بڑے بڑے تحقیقی اداروں کی طرف سے تنخواہیں مل رہی ہیں ‘اس طرح کوئی تخلیقی کام نہیں ہوا کرتا۔ہاں ! تحقیقی کام ہوجاتے ہیں کہ کوئی پرانا مخطوطہ لے کر اس کی ایڈیٹنگ کردی اور اس کی احادیث کی تخریج کردی تو ڈاکٹریٹ کی ڈگری لے لی ۔دنیا میں جہاں بھی تخلیقی کام ہوئے ہیں ‘وہ فقر وفاقہ کے ساتھ ہوئے ہیں ۔(جہادفی سبیل اللہ :صفحہ39 ‘طبع اوّل :اپریل 2000ء )\nرزق کی کشادگی وتنگی\n٭ ہمارا روز مرہ کا مشاہدہ ہے کہ انسان سونے میں ہاتھ ڈالتا ہے اور وہ راکھ بن جاتا ہے‘ حالانکہ ذہانت وفطانت بھی ہے اور محنت واحتیاط بھی ۔ اس کے برعکس ایک وہ شخص ہے جو مٹی میں ہاتھ ڈالتا ہے تو وہ سونا بن جاتی ہے ۔پس! معلوم ہوا کہ رزق کی بہم رسانی ‘اس کی کشادگی او رتنگی من جانب اللہ تعالیٰ ہوتی ہے۔(اسلام میں عورت کا مقام :صفحہ21 ‘طبع اوّل :اپریل 1984ء )\nاجازت لینے کا حکم\n٭ باہر سے کسی کوکیا معلوم کہ گھروالے کس حال میں ہیں ! اجازت لینے کا طریقہ ازروئے قرآن (بآوازِبلند ) السلام علیکم کہنا ہے ۔نبی اکرم ﷺ نے تعلیم دی ہے کہ تین مرتبہ سلام بھیجنے یا دستک دینے پر کوئی جواب نہ ملے توواپس چلے جاؤ ۔لہٰذا اس میں دستک دینا بھی شامل ہوگیا۔مرداور عورت دونوں کے لیے اجازت لینا ضروری ہے ‘البتہ عورت صرف دستک دے گی ۔(اسلام میں عورت کا مقام :صفحہ78 ‘طبع اوّل :اپریل 1984ء )\nلڑکیوں کی تعلیم\n٭ میرے خیال میں لڑکیوں کے لیے ادب‘فلسفہ ‘سائیکالوجی ایسے علوم ہیں ‘جن سے \n\n پچھلا صفحہ\nاگلا صفحہ"
        },
        {
            "صفحہ": 135,
            "متن": "بہترین نسلوں کو وجود میں لاناممکن ہے۔(اسلام میں عورت کا مقام :صفحہ119 ‘طبع اوّل :اپریل 1984ء )\nخواتین کے لیے علیحدہ شعبہ تعلیم\n٭ خواتین کے لیے علیحدہ شعبہ تعلیم قائم کرنا ضروری ہے تاکہ پردے کی عظمتوں کے ساتھ علم مثالی معراجِ کمال سے خواتین میں منتقل ہوجائے۔(اسلام میں عورت کا مقام :صفحہ119 ‘طبع اوّل :اپریل 1984ء )\nخواتین اساتذہ\n٭ پرائمری لیول تک ‘جہاں بچے بچیاں ہنوز کم سنی کے دور میں ہوں ‘خواتین اساتذہ اپنی محبتوں سے لبریز طرزِعمل سے بہترین نتائج برآمد کرسکتی ہیں ۔اس لیول کے بعد لڑکوں کے لیے مرد او ر لڑکیوں کے صرف خواتین اساتذہ کے شعبوں کا منتقل کردینا ناگزیر ہوجاتا ہے ۔اس طرح دین کی پابندی کے ساتھ معیاری کردار بھی حاصل ہوسکتا ہے۔ (اسلام میں عورت کا مقام :صفحہ119 ‘طبع اوّل :اپریل 1984ء )\nجہاد بالنفس\n٭ سب سے پہلا اور سب سے بڑا جہاد ’’مجاہدہ مع النفس‘‘ ہے ‘جس نے اس منزل کو سرنہیں کیا اور وہ آگے بڑھنے کی کوشش کررہا ہے تو میرے نزدیک اس کے لیے ہلکے سے ہلکا لفظ’’حماقت ‘‘ ہے۔ (جہادبالقرآن اور اُس کے پانچ محاذ :صفحہ15 )\nعلم کی تدوین ِنو\n٭ توحید کی بنیاد پر جب تک پورے علم کی تدوین نو نہیں ہوگی ‘تمام علوم کو جب تک مسلمان نہیں بنایاجائے گا ‘ہماری نئی نسل کے اذہان کو اسلام کے سانچے میں ڈھالنا ممکن نہیں ۔ (جہادبالقرآن اور اُس کے پانچ محاذ :صفحہ29 ‘طبع اوّل :جولائی 1984ء )\nنفسانیت او رشہوانیت\n٭ حقیقت یہ ہے کہ نفسانیت اورشہوانیت توہمارے نفس کے اندر ہی ہیں ۔شیطان ان \n\n پچھلا صفحہ\nاگلا صفحہ"
        },
        {
            "صفحہ": 136,
            "متن": "نفسانی خواہشات وداعیات کو بھڑکاتاہے ‘انہیں مشتعل کرتا ہے ‘ اس سے زیادہ اور کچھ نہیں کرتا ۔ (جہادبالقرآن اور اُس کے پانچ محاذ :صفحہ88 ‘طبع اوّل :جولائی 1984ء )\nدکھاوے کی نماز\n٭ ایک شخص نماز پڑھ رہا ہے ‘لیکن جب وہ محسوس کرتاہے کہ کوئی مجھے دیکھ رہا ہے تو وہ اپنی نماز لمبی کردیتاہے‘سجدہ طویل کردیتا ہے‘تو حضور ﷺ کے فرمان کی روسے یہ شرک ہے ۔بظاہر تووہ وہی نماز پڑھ رہاہے ‘ا س میں وہی قیام ہے‘وہی رکوع ہے‘ وہی سجود ہے ‘ اس نے وہی سورۃ الفاتحہ پڑھی ہے ‘وہی ’’سبحان ربی الاعلٰی‘‘ اور وہی ’’سبحان ربی العظیم ‘‘ کہا ہے ۔اپنی طرف سے اُس نے کوئی اضافہ نہیں کیا ہے‘ سوائے اس کے کہ ذرانماز کا دورانیہ بڑھ گیا ہے ‘اگر پہلے دس سیکنڈ کا سجدہ ہورہا تھا تو اب پندرہ سیکنڈ کا ہوگیا ‘لیکن تجزیہ کرنے سے معلوم ہوتا ہے کہ اس ایک سجدے کے دومسجود ہوگئے ۔دس سیکنڈ کا سجدہ تواللہ کے لیے تھا ‘لیکن بقیہ پانچ سیکنڈ کا سجدہ اُس شخص کے لیے ہےجسے وہ دکھارہا ہے اوریہی شرک ہے ۔(حقیقت واقسامِ شرک :صفحہ13 ‘طبع اوّل :اکتوبر 2008ء )\nعلم\n٭ علم توچاہے حاضر کاہو ‘چاہے غیب کا ہو ‘وہ سب اللہ ہی کا دیا ہواہے۔(حقیقت واقسامِ شرک :صفحہ73 ‘طبع اوّل :اکتوبر 2008ء )\nنظام ِتعلیم\n٭ نظام ِتعلیم کے پورے ڈھانچے کو ازسرِنو اسلامی خطوط پر استوار کیاجائے ۔(پاکستان کی سیاست کا پہلا عوامی وہنگامی دور :صفحہ56 ‘طبع اوّل :ستمبر 1996ء)\nمحتاط رہنا\n٭ ہمار اپورا وجود ‘ہماری آنکھیں ‘ہمارے کان ‘ہماری زبان ‘ ان سب کے استعمال میں ہمیں محتاط رہنا ہوگا ۔ (اُمّت ِمسلمہ کے لیے سہ نکاتی لائحہ عمل :صفحہ11)\n\n پچھلا صفحہ\nاگلا صفحہ"
        },
        {
            "صفحہ": 137,
            "متن": "حلیم\n٭ اردو میں جاہل اَن پڑھ کو کہتے ہیں ۔عربی میں جذبات اور خواہشات سے مغلوب کو جاہل کہتے ہیں ۔ا س کے مقابلے کا لفظ ہے حلیم ۔حلیم اس شخص کو کہا جاتاہے جو ٹھنڈے دل ودماغ سے کام لیتاہے ‘غوروفکر کرتاہے ‘تحمل کرتاہے ‘بردباری اختیارکرتاہے اور عقل کی رہنمائی میں کوئی فیصلہ کرتاہے ۔(توحید ِعملی :صفحہ45‘طبع اوّل :مارچ 1985ء)\nکامل\n٭ کوئی شخص یہ کبھی نہیں کہہ سکتا کہ میں آج ’’کامل ‘‘ہوگیا ہوں ۔جس دن اس نے یہ کہا وہ دن اس کی بربادی کا ہے ۔(توحید ِعملی :صفحہ191‘طبع اوّل :مارچ 1985ء)\nسوچ سمجھ کر\n٭ غُصّہ آئے تو معاف کرو ۔ہاں سوچ سمجھ کر ‘ cool mindendness کے تحت اگر کوئی سخت قدم بھی اٹھانا پڑے تو اٹھانا ہوگا ۔(توحید ِعملی :صفحہ198‘طبع اوّل :مارچ 1985ء)\nسو باتوں کی ایک بات\n٭ سو باتوں کی ایک بات کہ اگر دل میں جم جائے تو انسان کی زندگی کا نقشہ یکسر بدل کر رہ جائے او روہ بجائے اس دُنیا کی چمک دمک سے مرعوب ومبہوت ہونے اور اس میں گم ہوکر رہ جانے کے ‘اللہ ہی کو اپنامحبوب ومطلوب اور آخرت ہی کو اپنی منزل مقصود جانتے ہوئے اس دنیا سے ایسے گزرجائے جیسا کہ آنحضور ﷺ نے فرمایا کہ : ((کُنْ فِی الدُّنْیَا کَاَنَّکَ غَرِیْبٌ اَوْ عَابِرُ سَبِیْل))دنیا میں ایسے رہو جیسے اجنبی یا راہ چلتا مسافر ۔اللہ ہمیں اس کی ہدایت وتوفیق عطا فرمائے ۔(قرآن حکیم کی سُورتوں کے مضامین کا اجمالی تجزیہ :صفحہ135‘طبع اوّل :رمضان المبارک1398ھ)\n\n پچھلا صفحہ\nاگلا صفحہ"
        },
        {
            "صفحہ": 138,
            "متن": "نظام ِفکر کی اساس\n٭ توحید محض ایک عقیدہ نہیں ہے بلکہ ایک پورے نظام فکر کی اساس ہے ‘جس سے ایک صالح تمدن وجود میں آتا ہے اور ایک صحت مند معاشرت ‘منصفانہ معیشت اور عادلانہ حکومت کی داغ بیل پڑتی ہے ۔(مطالعہ قرآن حکیم کا منتخب نصاب :صفحہ55‘طبع اوّل :مارچ1978ء)\nشخصیت پرستی\n٭ اللہ ہم سب کو شخصیت پرستی سے محفوظ رکھے ۔(اصلاحِ معاشرہ کاقرآنی تصوّر :صفحہ142‘طبع اوّل :نومبر 2018ء)\nقلوب کا زنگ\n٭ انسان کے قلب کے زنگ آلود ہونے سے مراد یہ ہے کہ اس میں کبروعجب ڈیرہ ڈال لے ‘ اس میں حب دنیا براجمان ہوجائے ‘ا س میں حسد اپنے پنجے گاڑ لے ‘نیز قلب اسی نوع کے مفاسد کی آماجگاہ بن جائے توان تمام روگوں سے دل کو صیقل کرنے کے دوذرائع ہیں : ایک موت کی بکثرت یاد اور دوسرا تلاو ت ِقرآن ۔(اصلاح معاشرہ کاقرآنی تصوّر :صفحہ145‘طبع اوّل :نومبر 2018ء)\nتکبر\n٭ اس میں کوئی شک نہیں کہ انسان کو قبولِ حق سے روکنے والی رکاوٹوں میں سب سے بڑی رکاوٹ تکبرہی ہے۔(قلب ِقرآن سورہ یٰس ٓ کی مختصر تشریح :صفحہ36‘طبع اوّل :مئی 2017ء)\nانسانی فطرت\n٭ انسانی فطر ت اندھی بہری نہیں ہے۔وہ حق کو فوری طورپر پہچان لیتی ہے او راس کی بے لاگ گواہی بھی دیتی ہے ‘مگر بسااوقات انسان ضد ‘انا ‘تعصب یا کسی اور وجہ سے اس کا اعتراف نہیں کرتا اورجانتے بوجھتے اپنی فطرت کی گواہی کو پس پشت \n\n پچھلا صفحہ\nاگلا صفحہ"
        },
        {
            "صفحہ": 139,
            "متن": "ڈال دیتاہے۔ (قلب ِقرآن سورہ یٰس ٓ کی مختصر تشریح :صفحہ44‘طبع اوّل :مئی 2017ء)\nتعلیم وتذکیر\n٭ تعلیم کا تعلّق انسان کو ایسی چیزیں سکھانے سے ہے جو اسے پہلے سے معلوم نہ ہوں‘ جبکہ تذکیر ان حقائق کی یادتازہ کرنے کا عمل ہے جن سے انسان کی فطرت پہلے سے واقف ہے۔(قلب ِقرآن سورہ یٰس ٓ کی مختصر تشریح :صفحہ49‘طبع اوّل :مئی 2017ء)\nتبلیغی جماعت\n٭ جو کام پہلے صوفیائے کرام ڈیرہ زن قسم کی اپنی خانقاہوں او رتربیت گاہوں کے ذریعے کیا کرتے تھے ‘ وہی کام اب تبلیغی جماعت گھوم پھر کرکر رہی ہے ۔(حقیقت ِایمان :صفحہ201‘طبع اوّل :فروری 2003ء)\nبنیاد پرست\n٭ ہمیں کسی معذرت کے بغیر ڈٹ کر کہنا چاہیے کہ ہم fundamentalists ہیں‘ مگر اس اصطلاح کا ترجمہ ’’بنیاد پرست ‘‘ غلط ہے۔پرستش توہم اللہ کے سوا کسی کی نہیں کرسکتے ۔چنانچہ ہم اپنی بنیادوں کی پرستش تو نہیں کرتے ‘لیکن ہم ان کو برقرار بھی رکھیں گے اور ان کا پرچار بھی کریں گے ۔(خلافت کی حقیقت :صفحہ71‘طبع اوّل :اکتوبر 1996ء)\nہماری عادت\n٭ ہماری یہ عادت ہے کہ جس سے نفرت ہوجائے ‘ اُس کی ہر بات کو غلط کہتے ہیں اور جس سے محبّت ہو اس کی ہر بات درست قراردیتے ہیں ‘یہ روش صحیح نہیں ہے۔(سیرت ِ خیرالانام علیھاالصلوۃ والسلام :صفحہ52‘طبع اوّل :اکتوبر 2013ء)\nاللہ کی امانت\n٭ یہ ہاتھ پاؤں ‘یہ آنکھیں ‘یہ دماغ سب کچھ میرے پاس اللہ کی امانت ہے ۔ اُس نے\n\n پچھلا صفحہ\nاگلا صفحہ"
        },
        {
            "صفحہ": 140,
            "متن": "مجھے کوئی گھردے دیا ہے تو وہ بھی اس کی امانت ہے‘ اوّلا د دی ہے تو وہ بھی اُسی کی امانت ہے ۔چنانچہ ملکیت تامّہ اُسی کے لیے ہے۔ہم مالک ومختار نہیں ہیں کہ جو چاہیں کرتے پھریں ۔(سیرت ِ خیرالانام  علیھا الصلوۃ والسلام :صفحہ96‘طبع اوّل :اکتوبر 2013ء)سرمایہ دار کا موقف٭ سرمایہ دار کا موقف یہ ہوتا ہے کہ یہ میرا مال ہے ‘میں اسے جیسے چاہوں تصرف میں لاؤں‘خواہ اس سے سودی کاروبار کروں یاکسی کو سود پر قرضہ دوں ۔اس لیے کہ وہ اپنے آپ کو سرمائے کا مالک سمجھتا ہے ۔اگر آپ اپنے آپ کوامین سمجھیں گے تو آپ کا نقطہ نظر یکسر مختلف ہوگا ۔پھر آپ اپنا ہاتھ بھی وہیں استعمال کریں گے جہاںاللہ کی اجازت ہے ۔آپ اپنے پاؤںسے بھی اسی راستے پر چلناچاہیں گے ‘جس پر اللہ چاہتا ہے کہ آپ چلیں ۔آپ کا مال وہیں خرچ ہوگا ‘جہاں اللہ چاہتاہے کہ آپ خرچ کریں ۔(سیرت ِ خیرالانام علیھا الصلوۃ والسلام :صفحہ96‘طبع اوّل :اکتوبر 2013ء)\nتزکیہ\n٭ انسان کے معنوی وجود کی نشوونما اور ترقی میں بہت سی چیزیں رکاوٹ بنتی ہیں ۔تزکیہ یہ ہے کہ اُن رکاوٹوں کو دور کردیا جائے ‘تاکہ اُس کی نشوونما صحیح طور سے ہوسکے۔(سیرت ِ خیرالانام علیھا الصلوۃ والسلام :صفحہ108‘طبع اوّل :اکتوبر 2013ء)\nتزکیہ کا نسخہ\n٭ قرآن حکیم تزکیہ کا جو نسخہ بتاتا ہے ‘وہ چا رچیزوں پر مشتمل ہے :(1)قرآن اور نماز (2)صلوٰۃ تہجد ‘قیام اللیل (3)روزہ (4)انفاق فی سبیل اللہ ۔(سیرت ِ خیرالانام علیھا الصلوۃ والسلام :صفحہ109‘طبع اوّل :اکتوبر 2013ء)\nافراد کا تزکیہ\n٭ ضروری ہے کہ افراد کا تزکیہ ہو ۔اگرتزکیہ نہیں ہو ا یعنی آپ کے ارادے ‘اُمنگیں‘ \n\n پچھلا صفحہ\nاگلا صفحہ"
        },
        {
            "صفحہ": 141,
            "متن": "نیتیں خالص نہیں ہیں ‘ تو آپ کو جو علم حاصل ہوگاوہ آپ کو غلط رُخ پر لے جائے گا ۔(سیرت ِ خیرالانام  علیھا الصلوۃ والسلام :صفحہ147‘طبع اوّل :اکتوبر 2013ء)\nتزکیہ کا عمل\n٭ انسان کی شخصیت میں جو اوصاف پروان چڑھنے چاہئیں ‘ان کی نشوونما اور ترقی میں سب سے بڑی رکاوٹ مال کی محبّت اور دنیا کی محبّت ہے ۔یہ نجاست ہے جو دل سے نکلے گی تو جوصلاحیتیں بالقوہ انسان کے باطن میں موجود ہیں وہ پروان چڑھیں گی۔ تو یہ ہے حقیقت میں تزکیہ کا عمل ۔(منہج انقلاب ِنبوی ﷺ :صفحہ76‘طبع اوّل :جون1987ء)\nاندھا بہرا\n٭ مخالفت ‘دشمنی اور بغض وعناد انسان کو اندھا بہرا کردیتا ہے ۔(حزب اللہ کے اوصاف :صفحہ59‘طبع اوّل :جون2006ء)\nرفیق\n٭ رفیق اصل میں وہی کہلائیں گے جو باہم ایک دوسرے کے لیے نرم ہوں ‘جن کے دلوں میں ایک دوسرے کے لیے نرم گوشے ہوں ‘جو ایک دوسرے کی تکلیف پر تڑپ اُٹھیں ‘ایک دوسرے کے درد کواپنے اندرمحسوس کریں۔(حزب اللہ کے اوصاف :صفحہ73‘طبع اوّل :جون2006ء)\nسجدوں کے آثار\n٭ سجدوں کے آثارکسی معیّن نشان تک محدود نہیں ہیں ‘لیکن اس معیّن نشان کو اس سے زبردستی خارج کرنے کی بھی کوئی ضرورت نہیں ہے ۔سجدوں کے اثرات بہت وسیع مفہوم کے حامل ہیں۔یوں کہنا چاہیے کہ ان کے چہرے ان کی باطنی کیفیات کی غمازی کررہے ہوتے ہیں ۔(حزب اللہ کے اوصاف :صفحہ83‘طبع اوّل :جون2006ء)\n\n پچھلا صفحہ\nاگلا صفحہ"
        },
        {
            "صفحہ": 142,
            "متن": "حسد\n٭ حسد اس طرح پیدا ہوتا ہے کہ اللہ نے اسے یہ شے کیوں دے دی ؟حسد مال ودولت پر بھی ہوتا ہے اور اس بات پربھی کہ فلاں کو یہ رتبہ کیوں مل گیا ۔لیکن جب یہ خیال ہو کہ یہ اللہ کا فضل ہے جو اس پر ہوا ہے ‘اللہ نے اسے چن لیا ہے ‘یہ اس کی دین ہے تو پھر حسد پید انہیں ہوگا۔(حزب اللہ کے اوصاف :صفحہ113‘طبع اوّل :جون2006ء)\nتوکّل علی اللہ\n٭ توکّل صرف اللہ پر ہو ‘توکّل سازوسامان اور اسباب ووسائل وذرائع پر نہ ہو ‘توکّل اپنے زورِبازو پر نہ ہو ‘توکّل اپنی ذہانت وفطانت پرنہ ہو۔(حزب اللہ کے اوصاف :صفحہ119‘طبع اوّل :جون2006ء)\nدولت کا استعمال\n٭ اگر اللہ دولت دیتا ہے تواسے استعمال کرو ‘لیکن دولت کو اپنے دل میں مت داخل ہونے دو ۔اس دولت کوبھی اللہ تعالیٰ کا قرب حاصل کرنے کا ذریعہ بناؤ‘اسے انفاق فی سبیل اللہ اور ادائے حقوق میں صرف کردو۔(حزب اللہ کے اوصاف :صفحہ120‘طبع اوّل :جون2006ء)\nغُصّہ\n٭ غُصّہ میں فیصلہ مت کرو ‘غصے میں اقدام مت کرو ۔غُصّہ آئے تو اسے پینے کی کوشش کرواورایسے میں مغفرت اور عفوکی زیادہ سے زیادہ کوشش کرو۔(حزب اللہ کے اوصاف :صفحہ125‘طبع اوّل :جون2006ء)\nطریق تربیت\n٭جو طریق تربیت وتزکیہ محمد رسول اللہ ﷺ نے اختیار فرمایا ہمیں حتی الامکان اسے اختیار کرنا ہے۔ (حزب اللہ کے اوصاف :صفحہ203)\n\n پچھلا صفحہ\nاگلا صفحہ"
        },
        {
            "صفحہ": 143,
            "متن": "چھ کام جن سے روکا گیا ہے\n٭ جن چھ کاموں سے خاص طورپر روکا گیا ہے وہ یہ ہیں : تمسخر واستہزاء‘عیب جوئی کرنا‘ ایک دوسرے کو برے ناموں سے پکارنا‘سو ئِ ظن پیدا کرنا ‘کسی کی برائی تلاش کرنے کے لیے اس کی ٹوہ میں لگے رہنا اور غیبت کرنا۔(حزب اللہ کے اوصاف :صفحہ267‘طبع اوّل :جون2006ء)\nغیبت\n٭ غیبت یہ ہے کہ اپنے کسی بھائی کی کسی برائی یا عیب کاذکر اس کی عدم موجودگی میں کرنا۔ (حزب اللہ کے اوصاف :صفحہ269‘طبع اوّل :جون2006ء)\nتشویش\n٭ تشویش کو روکنے کے لیے اصولاً اس بات کوجان لیں کہ ہر شخص کا معاملہ اللہ کے ساتھ ہے ۔ہر شخص اپنا بنارہا ہے یا بگاڑرہا ہے ‘اپنے لیے کمائی کررہا ہے یا اپنے لیے وبال جمع کررہا ہے ۔لہٰذا اس معاملے میں ہم کیوں خواہ مخواہ تشویش میں مبتلا ہوں۔اگرخیر ہے تو وہ ظاہر ہوجائے گی ۔کوئی کوتاہی رہ گئی ہو تو اللہ تعالیٰ اس کے لیے تلافی کا معاملہ پیدا کردے گا اور اگر شر ہے تو شرکاتو دور رہنا ہی بہتر ہے ۔(حزب اللہ کے اوصاف :صفحہ313‘طبع اوّل :جون2006ء)\nتوفیق\n٭ اصل میں توفیق اللہ کی طرف سے ملتی ہے اور اس کابھی اس نے قاعدہ بنایا ہے کہ جس کا ارادہ ہوگااسی کو توفیق ملے گی ‘جس کا ارادہ نہیں ہےاللہ تعالیٰ اسے زبردستی توفیق دے تو کائنات کا سارا نظم ہی درہم برہم ہوجائے گا ۔(حزب اللہ کے اوصاف :صفحہ309‘طبع اوّل :جون2006ء)\nہمدردی\nایک سلیم الفطرت انسان کے دل میں کسی کو تکلیف اورمصیبت میں دیکھ کر جو احساس \n\n پچھلا صفحہ\nاگلا صفحہ"
        },
        {
            "صفحہ": 144,
            "متن": "ہوتا ہے اور وہ اس کے درد کو اپنے اندر محسوس کرتاہے ‘اُسی کو ہم رافت یا ہمدردی کہتے ہیں ۔ (اُمُّ المُسَبِّحات‘یعنی سورۃ الحدید :صفحہ25 1‘طبع اوّل :جون2005ء)\nتربیت اورتزکیہ کے بغیر\n٭ اگر اپنی تربیت اور اپنا تزکیہ کیے بغیر میدا ن میں آجاؤ تووہی کچھ ہوگا جو آج جہاد کے نام پرہورہا ہے ۔اس طرح جہاد بدنام بھی ہوگا اور فساد کی شکل اختیار کرے گا ۔(اُمُّ المُسَبِّحات‘یعنی سورۃ الحدید :صفحہ304‘طبع اوّل :جون2005ء)\nرافت\n٭ رافت اس کیفیت کا نام ہےجس کے تحت کسی کے دکھ اوردرد کو انسان اپنے دل میں محسوس کرتا ہے ۔اس کے لیے فارسی کالفظ ’’ہمدردی ‘‘ مستعمل ہے جوا س مفہوم کو بہت خوبصورتی سے اداکرتا ہے ۔(اُمُّ المُسَبِّحات‘یعنی سورۃ الحدید :صفحہ335‘طبع اوّل :جون2005ء)\nہمدرد\n٭ جیسے ایک جماعت کے لوگ ہم جماعت اور ایک زمانے کے لوگ ہم عصر کہلاتے ہیں‘ اسی طرح ہمدرد کا مطلب ہےجن کا درد باہم مشترک ہے ‘یعنی ایک دوسرے کے درد کو محسوس کرنے والے لوگ ہمدرد ہیں ۔(اُمُّ المُسَبِّحات‘یعنی سورۃ الحدید :صفحہ335‘طبع اوّل :جون2005ء)\nمشفق\n٭ آپ کا مشفق وہ ہے جسے آپ کے بارے میں اندیشے رہیں کہ آپ کو کہیں کوئی گزند‘ کوئی تکلیف اور کوئی نقصان نہ پہنچ جائے ۔(اُمُّ المُسَبِّحات‘یعنی سورۃ الحدید :صفحہ336‘طبع اوّل :جون2005ء)\nرھبان\n٭ رھبان سے مراد وہ شخص ہے ‘جس کے اندر بہت ہی زیادہ خشیت ِالٰہی ہو ۔(اُمُّ المُسَبِّحات‘یعنی سورۃ الحدید :صفحہ337‘طبع اوّل :جون2005ء)\n\n پچھلا صفحہ\nاگلا صفحہ"
        },
        {
            "صفحہ": 145,
            "متن": "نفس کے خلاف مجاہدہ\n٭ اپنے نفس کے خلاف مجاہدہ یہ بھی ہے کہ حرام سے اس کو بچالو۔(اُمُّ المُسَبِّحات‘یعنی سورۃ الحدید :صفحہ340‘طبع اوّل :جون2005ء)\nفطرت کا عام اصول\n٭ یہ فطرت کا عام اصول ہے کہ کوئی شے نہ ماحول سے متاثرہوئے بغیر رہ سکتی ہے ‘نہ اسے متاثر کیے بغیر۔برف میں جو خنکی ہے وہ اپنے ماحول میں لازماً سرایت کرے گی او رآگ کی حرارت اپنے ماحول کو لازماً گرم کردے گی ۔یہی معاملہ اخلاقیات کے میدان میں ہے ۔(مطالعہ قرآن حکیم کا منتخب نصاب جلداوّل :صفحہ38‘طبع دہم :اپریل2019ء)\nبُری نیت\n٭ اگر ایک شخص نے ایک اچھا عمل کیا‘لیکن اس کے پیچھے کوئی بُری نیت تھی تو اُس کا عمل بھی بُرا شمار ہوگا او راس کا نتیجہ بھی بُر انکلے گا ۔(مطالعہ قرآن حکیم کا منتخب نصاب جلداوّل :صفحہ52‘طبع دہم :اپریل2019ء)\nانسانوں میں بُعد اور دُوری\n٭ جہاں کہیں بھی انسانوں کو دوسروں میں خود پسندی ‘عُجب ‘تکبر اور غرور کے آثار محسوس ہوں گے وہاں انسانوں میں بُعد اور دُوری ہوگی ۔(مطالعہ قرآن حکیم کا منتخب نصاب جلداوّل :صفحہ106‘طبع دہم :اپریل2019ء)\nاوّلوالالباب\n٭ اوّلوالالباب وہ لوگ ہیں جو عقل سے کام لیتے ہیں ‘جن کی عقل پر جذبات وشہوات اور تعصبات کے پردے نہیں پڑے ہوتے ‘جو تفکر وتدبر کرتے ہیں او رجن کا شعور بیدارہوتا ہے۔(مطالعہ قرآن حکیم کا منتخب نصاب جلداوّل :صفحہ160‘طبع دہم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 146,
            "متن": "تزکیہ\n٭ کسی شے کی نشوونما میں جو رکاوٹ ہو ‘ اس کودور کردینا تزکیہ ہے ۔(مطالعہ قرآن حکیم کا منتخب نصاب جلداوّل :صفحہ325‘طبع دہم :اپریل2019ء)\nمیانہ روی\n٭ میانہ روی اختیار کرنا بھی شخصیت کی پختگی اور بالغ نظری کی علامت ہے ۔(مطالعہ قرآن حکیم کا منتخب نصاب جلداوّل :صفحہ350‘طبع دہم :اپریل2019ء)\nلغو اور بے کار کام\n٭ اس کا تو سوال ہی نہیں پیدا ہوتا کہ اللہ کے محبوب بندے کوئی لغو اور بے کار کام کریں۔ اگر اتفاقاً بھی کسی لغو کام پر ان کا گزر ہوجائے تووہ باعزّت طورپراپنا دامن بچاتے ہوئے گزرجاتے ہیں ۔(مطالعہ قرآن حکیم کا منتخب نصاب جلداوّل :صفحہ363‘طبع دہم :اپریل2019ء)\nمسلم خاندان کے سربراہ کی ذمہ داری\n٭ خاندان کے سربراہ کے مؤمن ومسلم ہونے کا نتیجہ یہ نکلنا چاہیے کہ اللہ نے اپنی مخلوق میں سے جن کو بطور ِامانت اس کے حوالے کیا ہے وہ ان کے صحیح حقوق کی ادائیگی کی فکر کرے ۔اس امانت کا حق اس طر ح اداہوگا کہ ان کی بہتر سے بہتر دینی تربیت کی کوشش کرے تاکہ وہ صحیح رُخ پر پروان چڑھیں ۔لیکن اگر اسے اس ذمہ داری کا احساس نہیں ہے تو معلوم ہوا کہ ایک مسلمان خاندان کا سربراہ اپنی ذمہ داری بحیثیت ایک مسلمان ادا نہیں کررہا۔(مطالعہ قرآن حکیم کا نصاب جلداوّل:صفحہ389‘طبع دہم :اپریل2019ء)\nماتحتوں کے سیرت وکردار کی فکر\n٭ اگر کوئی کسی دفتر میں افسر ہے توجواُس کے ماتحت ہیں وہ گویا ایک گلہ ہے جس کا وہ نگہبان ہے ۔اس کواپنی حیثیت کے تناسب سے اپنے ماتحتوں کے دین وایمان \n\n پچھلا صفحہ\nاگلا صفحہ"
        },
        {
            "صفحہ": 147,
            "متن": "اوران کی سیرت وکردار کے بارے میں فکر مندرہنا چاہیے کہ یہ چیزیں صحیح رُخ پر رہیں ‘کیونکہ وہ ذمہ دار اور مسئول ہے۔(مطالعہ قرآن حکیم کا منتخب نصاب جلداوّل :صفحہ391‘طبع دہم :اپریل2019ء)\nاوّلاد سے بے جا لاڈپیار\n٭ اوّلاد کی تربیت میں بسا اوقات لاڈ پیار حائل ہوجاتاہے جواوّلاد کے بگاڑ کا سبب بن جاتاہے۔(مطالعہ قرآن حکیم کا منتخب نصاب جلداوّل :صفحہ390‘طبع دہم :اپریل2019ء)\nدوانتہائیں\n٭ اسراف اور تبذیر دونوں قابل مذمت ہیں ‘لیکن ان کے مابین فرق ہے ۔اسراف انسان کااپنی کسی جائز ضرورت کو پورا کرنے میں ضرورت سے زائد خرچ کرناہے‘مثلاً خوراک ہماری ضرورت ہے ‘لیکن ضرورت سے آگے بڑھ کر انواع واقسام کے کھانوں کو دسترخوان کی زینت کا معمول بنالینا اسراف کے ذیل میں آئے گا ۔کپڑے پہننا اورتن ڈھانپنا ہماری ضرورت ہے ‘لیکن بیس بیس اورتیس تیس جوڑوں سے الماریاں بھری ہوئی ہوں تو یہ اسراف ہے ۔اسراف کی ضد ہے بخل‘ یعنی اللہ تعالیٰ نے کشادگی دے رکھی ہے ‘ آسودگی اور خوشحالی ہے ‘لیکن انسان دولت کو سینت سینت کر رکھ رہا ہے ‘دوسروں پر تو کیا خرچ کرے گا ‘خوداپنی جائز ضرورتوں میں بھی بخل سے کام لیتا ہے ۔یہ انسان کے ذاتی اور نجی اخراجات کی دوانتہائیں ہیں۔(مطالعہ قرآن حکیم کا منتخب نصاب جلداوّل:صفحہ420‘طبع دہم :اپریل2019ء)\nتبذیر\n٭ تبذیر اس خرچ کو کہا جاتا ہے ‘جس کی سرے سے کوئی حقیقی ضرورت ہوتی ہی نہیں۔ صرف نمود ونمائش کے لیے ‘لوگوں پراپنی دولت کا رُعب گانٹھنے کے لیے اوراپنی \n\n پچھلا صفحہ\nاگلا صفحہ"
        },
        {
            "صفحہ": 148,
            "متن": "دولت مندی کی دھونس جمانے کے لیے دولت خرچ کی جاتی ہے ‘جیسے ہمارے اہل ثروت کے یہاں شادی کی تقاریب کے موقع پر ہوتا ہے۔(مطالعہ قرآن حکیم کا منتخب نصاب جلداوّل :صفحہ420‘طبع دہم :اپریل2019ء)\nفراخی وتنگی\n٭ فراخی وتنگی میں بھی بندے کا امتحان مقصود ہوتا ہے۔(مطالعہ قرآن حکیم کا منتخب نصاب جلداوّل:صفحہ422‘طبع دہم :اپریل2019ء)\nجنسی جذبے کی آسودگی\n٭ جس طرح پانی کے بہاؤکے راستے میں رکاوٹ ہوتو وہ سیدھا راستہ چھوڑ کر اِدھر اُدھر سے اپنا راستہ بنالیتا ہے ‘ اسی طرح جنسی جذبے کی آسودگی کے جائز راستوں کو مشکل بنادیا جائے گا تووہ ناجائز راستے تلاش کرے گا۔(مطالعہ قرآن حکیم کا منتخب نصاب جلداوّل:صفحہ424‘طبع دہم :اپریل2019ء)\nمسخ فطرت\n٭ پابندیوں اور قدغنوں کے باوجود اگر کوئی شخص گندگی میں مُنہ مارتا ہے ‘بدکاری میں ملوث ہوتا ہے تواس کے معنی یہ ہیں کہ اس کی فطرت مسخ ہوچکی ہے‘ اس کے اندر گندگی گھرکرچکی ہے۔(مطالعہ قرآن حکیم کا منتخب نصاب جلداوّل:صفحہ429‘طبع دہم :اپریل2019ء)\nعیب جوئی\n٭ جب مسلمان آپس میں بھائی بھائی ہیں تو کسی دوسرے مسلمان کو عیب لگانا گویا خود اپنے آپ کوعیب لگانا ہے ۔(مطالعہ قرآن حکیم کا منتخب نصاب جلداوّل:صفحہ452‘طبع دہم :اپریل2019ء)\nرشتہ محبّت والفت\n٭ ملّت ِاسلامیہ کے استحکام کے لیے جس قدر مسلمانوں میں سے ہر فرد کا سیرت وکردار \n\n پچھلا صفحہ\nاگلا صفحہ"
        },
        {
            "صفحہ": 149,
            "متن": "کے اعتبار سے پختہ ہونا ضروری ہے ‘اسی قدراُن کے مابین رشتہ محبّت والفت کی استواری بھی لازمی ہے ۔(مطالعہ قرآن حکیم کا منتخب نصاب جلداوّل:صفحہ452‘طبع دہم :اپریل2019ء)\nتمسخر واستہزاء\n٭ باہم ایک دوسرے کا تمسخر واستہزاء بسااوقات رنجش کا سبب بن جاتاہے اور دوستیاں ٹوٹ جاتی ہیں ۔ایسا بھی ہوتا ہے کہ ایک مذاق کسی دوست سے دس مرتبہ کیا گیا اور وہ بردا شت کرگیا ‘لیکن کسی وقت اس کا موڈآف ہوتا ہے توایسے میں ہوسکتا ہے کہ وہی مذاق اس کی برداشت سے بالاترہوجائے اور وہ پھٹ پڑے اور یہ پھٹ پڑنا ہوسکتا ہے کہ دیرینہ سے دیرینہ دوستی کے رشتے کو منقطع کرنے کا باعث بن جائے۔(مطالعہ قرآن حکیم کا منتخب نصاب جلداوّل:صفحہ479‘طبع دہم :اپریل2019ء)\nبدگمانی\n٭ تم نے بغیر کسی دلیل اور بغیر کسی بنیاد کے کسی مسلمان بھائی کے بارے میں کوئی برا خیال اپنے دل میں بٹھالیا ہے ‘کوئی رائے قائم کرلی ہے تویہ گناہ ہے ۔اللہ تعالیٰ کے یہاں اس کی پکڑ ہوگی اور تمہیں اس پر سز ابھگتنی پڑے گی ۔(مطالعہ قرآن حکیم کا منتخب نصاب جلداوّل :صفحہ482‘طبع دہم :اپریل2019ء)\nتحقیق و تفتیش کی اجازت\n٭ کسی خاندان میں آپ اپنی اوّلاد کا رشتہ کرنا چاہتے ہیں ‘یا کسی خاندا ن سے آپ کے بیٹے بیٹی کے لیے رشتہ آیا ہے تو آپ صحیح معلومات حاصل کرنے کے لیے تجسس یا بالفاظ ِدیگر تحقیق وتفتیش کرسکتے ہیں۔(مطالعہ قرآن حکیم کا منتخب نصاب جلداوّل:صفحہ483‘طبع دہم :اپریل2019ء)\nمجاہدہ مع النفس\n٭ آپ اپنے نفس کے ساتھ کشمکش کریں ‘ اسے اللہ اوراس کے رسول ﷺ کا مطیع \n\n پچھلا صفحہ\nاگلا صفحہ"
        },
        {
            "صفحہ": 150,
            "متن": "بنائیں تویہ مجاہدہ مع النفس ہے ‘یہ اپنے اندر کا جہاد ہے۔(مطالعہ قرآن حکیم کا منتخب نصاب جلداوّل :صفحہ505‘طبع دہم :اپریل2019ء\nجہاد کا نقطہ آغاز\n٭ ایک بندئہ مؤمن کے لیے جہاد فی سبیل اللہ کا نقطہ آغاز خوداپنے نفس کے ساتھ مجاہدہ ہے۔(مطالعہ قرآن حکیم کا منتخب نصاب جلددوم :صفحہ18)\nنفس سے کشاکش\n٭ باہر کے دشمنوں سے نبرد آزمائی اورمجاہدہ ومقاتلہ سے پہلے اپنے نفس سے کشاکش اوراسے احکام الٰہی کا پابند بنانے کی جدّوجُہد لازم اورناگزیرہے۔(مطالعہ قرآن حکیم کا منتخب نصاب جلددوم :صفحہ21‘طبع ہشتم :اپریل2019ء)\nصبر کے معنی\n٭ صبر یک طرفہ عمل ہے ۔صبر کے معنی ہیں اپنے آپ کو روک کر رکھنا ‘تھام کر رکھنا ۔(مطالعہ قرآن حکیم کا منتخب نصاب جلددوم :صفحہ229‘طبع ہشتم :اپریل2019ء)\nسچ\n٭ سچ کڑوا ہوتا ہے ۔سچائی عام طورپر قابل قبول نہیں ہوتی ۔لہٰذا تکالیف آئیں گی ‘ ان کو جھیلنے کے لیے صبر کا بھرپور مادہ ہوناچاہیے۔(مطالعہ قرآن حکیم کا منتخب نصاب جلددوم :صفحہ230‘طبع ہشتم :اپریل2019ء)\nنفس کے خلاف مجاہدہ\n٭ نفس کے خلاف مجاہدہ یہ بھی ہے کہ حرام سے اس کوبچالو۔فرض کیجیے اندرسے کسی حرام کی خواہش جنم لے رہی ہے تو اپنے نفس کو اس سے روکو۔(مطالعہ قرآن حکیم کا منتخب نصاب جلددوم :صفحہ642‘طبع ہشتم :اپریل2019ء)\nنفسانی خواہشات\n٭ حقیقت یہ ہے کہ نفسانیت اور شہوانیت توہمارے نفس کے اندر ہی ہیں ۔شیطان ان \n\n پچھلا صفحہ\nاگلا صفحہ"
        },
        {
            "صفحہ": 151,
            "متن": "نفسانی خواہشات وداعیات کو بھڑکاتا ہے ‘انہیں مشتعل کرتا ہے ‘ اس سے زیادہ اور کچھ نہیں کرتا ۔ (قرآن حکیم اورہم :صفحہ487‘طبع چہارم :ستمبر2015ء)\nفکر کی تطہیر\n٭ اگر کسی انسان کی فکرکی تطہیر ہوجائے اور غلط افکار و نظریات اورفاسد خیالات اس کے قلب وذہن سے پت جھڑکے پتوں کی طرح جھڑتے چلے جائیں تو اعمالِ صالحہ اور اخلاقِ حسنہ کے برگ وبار بلا تکلف ازخو د نمایاں ہوجائیں گے۔(رسول اکرم ﷺ اور ہم :صفحہ317‘طبع دوم :جولائی2014ء)\nروحانی تربیت\n٭ آپ انقلاب کے ذریعے سے جو نظام قائم کرنا چاہتے ہیں اس میں اگر کوئی روحانیت کا پہلو بھی مطلوب ہے تو کارکنوں کی روحانی تربیت بھی کرنا پڑے گی۔ کارکنوں کی روحانی تربیت کے بغیر انقلاب کے اندر روحانیت کہا ں سے آجائے گی ؟(رسول اکرم ﷺ اور ہم :صفحہ431‘طبع دوم :جولائی2014ء)\nعلم کی تدوین ِنو\n٭ توحید کی بنیاد پر جب تک پورے علم کی تدوین نونہیں ہوگی ‘تمام علوم کو جب تک مسلمان نہیں بنایاجائے گا ‘ہماری نئی نسل کے اذہان کو اسلام کے سانچے میں ڈھالنا ممکن نہیں ۔(جماعت ِ شیخ الہند ؒ اور تنظیم اسلامی :صفحہ184‘طبع ششم :اپریل2015ء)\nباطنی انقلاب\n٭ قرآن جب کسی کے اندر سرایت کرجاتا ہے تواس کے اندر ایک انقلاب آ جاتا ہے۔ اب وہ انسان بالکل بدلاہوا انسان بن جاتاہے ۔یہ باطنی انقلاب ہے ‘ اندرکی تبدیلی ہے ۔یہ باطنی انقلاب ‘یہ اندر کی تبدیلی ایک عالمی انقلاب کا پیش خیمہ بنتی ہے۔(جماعت ِ شیخ الہند ؒ اور تنظیم اسلامی :صفحہ207‘طبع ششم :اپریل2015ء)\n\n پچھلا صفحہ\nاگلا صفحہ"
        },
        {
            "صفحہ": 152,
            "متن": "انقلابی عمل کی دوسطحیں\n٭ انقلاب کی دوسطحیں ہیں‘ یا یوں کہہ لیں کہ جہاد کے دوlevels ہیں ۔مجاہدہ مع النفس کے لیے ہماراآلۂ جہاد قرآن ہے اور نظریاتی کشمکش اورتصادم کے لیے بھی ہماری تلوار قرآن ہے ۔(جماعت ِ شیخ الہند ؒ اور تنظیم اسلامی :صفحہ208‘طبع ششم :اپریل2015ء)\nصبر\n٭ صبر معصیت پر بھی ہے کہ گناہ سے خود کوروکا جائے ۔صبر اطاعت پر بھی ہے کہ جو حکم بھی ملے اسے بجالایا جائے ۔مثلاً چاہے شدید سردی ہے اور گرم پانی میسّر نہیں ہے تو ٹھنڈے پانی سے وضو کرکے نمازپڑھی جائے ۔ اس لیے کہ نماز فرض ہے اور اس کے لیے وضو شرط ہے ۔پھر یہ کہ اسلام پر چلنے میں جو تکلیف اور مشکلات پیش آئیں انہیں برداشت کرنا بھی صبر ہے۔(مسلمان خواتین کے دینی فرائض :صفحہ12‘طبع :نومبر2017ء)\nاصلاح کا کام\n٭ اصلاح کاکام پہلے اپنے آپ سے شروع کیا جائے ۔پھر گھر والوں کی اصلاح کی فکر کی جائے اوراس کے بعد دوسرے لوگوں پر دعوت وتبلیغ کا کام کیاجائے۔لیکن اگر کوئی شخص سات سمند ر پارجاکر تبلیغ کررہا ہو ‘جبکہ اس کے اپنے گھر میں دین کا معاملہ تسلی بخش نہ ہو تو یہ درحقیقت غلط ترتیب ہے‘ جس کی وجہ سے وہ برکات ظاہر نہیں ہوتیں جونبی اکرمﷺ اورصحابہ کرام رضوان اللہ علیہم اجمعین کی تبلیغ سے ظاہر ہوئیں۔(مسلمان خواتین کے دینی فرائض :صفحہ16‘طبع :نومبر2017ء)\n\n پچھلا صفحہ\nاگلا صفحہ"
        },
        {
            "صفحہ": 153,
            "متن": "تقویٰ\n\nتقویٰ کی مشق\n٭ ایک مقررہ وقت سے لے کر دوسرے مقررہ وقت تک آپ اگر اللہ تعالیٰ کی حلال کردہ چیزیں پورے تیس دن اس لیے استعمال نہیں کررہے کہ اللہ نے اس کی اجازت نہیں دی‘تواس سے آپ کے اندر ایک مضبوط قوت ِ ارادی کے ساتھ یہ استطاعت اوراستعداد پیدا ہونی چاہیے کہ بقیہ گیارہ مہینوں میں بھی تقویٰ کی روش پر مستقیم رہیں ۔لہٰذا پورے رمضان کے روزے دراصل تقویٰ کی مشق ہیں ۔(عظمت ِصیام وقیام رمضان المبارک :صفحہ19‘طبع اوّل :مارچ1991ء )\nاکل ِحلال\n٭ اکل حلال ہے تو تقویٰ ہے ‘یہ نہیں ہے تو تقویٰ نہیں ہے۔(عظمت ِصیام وقیام رمضان المبارک :صفحہ44‘طبع اوّل :مارچ1991ء )\nقربانی کا ظاہر و باطن\n٭ جانور کوذبح کرنا اورقربانی دینا ایک ظاہری عمل ہے ۔یہ ایک خول ہے ۔اس کا ایک باطن بھی ہے اور وہ ’’تقویٰ ‘‘ ہے۔(عیدالاضحی اورفلسفہ قربانی:صفحہ40‘طبع اوّل :ستمبر1983ء )\nروحِ تقویٰ\n٭ جس طرح ہم نے دین کے دوسرے بہت سے حقائق کو محض رسموں میں تبدیل کرکے رکھ دیا ہے ‘اسی طرح قربانی کی اصل روح بھی ہمارے دلوں سے غائب ہوچکی ہے اوراب اس کی حیثیت بعض کے نزدیک ایک رسم کی ہے اور اکثر کے \n\n پچھلا صفحہ\nاگلا صفحہ"
        },
        {
            "صفحہ": 154,
            "متن": "نزدیک اس سے بھی بڑھ کر ایک قومی تہوار کی ۔یہی وجہ ہے کہ اگرچہ ہرسال پندرہ بیس لاکھ سے بھی زائدکلمہ گو حج کرتے ہیں اوربلامبالغہ پورے کرئہ ارض پر ہر سال عیدالاضحی کے موقع پرکروڑوں جانوروں کی قربانی دی جاتی ہے ‘لیکن وہ روحِ تقویٰ کہیں نظر نہیں آتی ‘جس کی رسائی اللہ تک ہے ۔عیدالاضحی اورفلسفہ قربانی:صفحہ42‘طبع اوّل :ستمبر1983ء )\nتقویٰ کے منافی صورتِ حال\n٭ آپ نے متقیوں کی سی وضع قطع اختیار کرلی ہے‘ لیکن کاروبار میں آپ اسلام کے خلاف طریقے اختیار کررہے ہیں ‘ناجائز اور حرام ذرائع اپنائے ہوئے ہیں توجان لیجیے کہ یہ صورت ِ حال تقویٰ کے منا فی ہے۔(اُمّت ِمسلمہ کے لیے سہ نکاتی لائحہ عمل :صفحہ15‘طبع اوّل :اکتوبر 1990ء)\nخشیت ِالٰہی\n٭ اللہ تعالیٰ سے ڈرنے کی اصل اہمیت تویہی ہے کہ اُس کے غیب میں ہوتے ہوئے اُس سے ڈرا جائے۔قیامت کے دن جب غیب کے پردے اٹھ جائیں گے ‘ اس دن کا ڈرنا کسی کے لیے کچھ فائدہ مند نہیں ہوگا ۔(قلب ِقرآن سورہ یٰس ٓ کی مختصر تشریح :صفحہ51‘طبع اوّل :مئی 2017ء)\nدل کی نرمی\n٭ چاہے کوئی شخص اپنے اوپر تقویٰ اور دینداری کے لاکھ لبادے اوڑھ لے‘مسجدوں کو قالین بھی فراہم کردے اور بڑے بڑے چندے بھی دے ‘لیکن جب تک وہ دل کی نرمی سے محروم ہے وہ کل کے کل خیر سے محرو م ہے۔ (اُمُّ المُسَبِّحات‘یعنی سورۃ الحدید :صفحہ182‘طبع اوّل :جون2005ء)\nتقویٰ کیا ہے؟\n٭ تقویٰ نام اسی کا ہے کہ پہلے انسان کو اپنے نفس کے اوپر کنٹرول حاصل ہو او رپھر وہ \n\n پچھلا صفحہ\nاگلا صفحہ"
        },
        {
            "صفحہ": 155,
            "متن": "اسے اللہ کے سامنے جھکادے ۔(اُمُّ المُسَبِّحات‘یعنی سورۃ الحدید :صفحہ337‘طبع اوّل :جون2005ء)\nتقویٰ کی اصل حقیقت\n٭ انسان اپنی پوری زندگی میں پھونک پھونک کر قدم رکھے او راس کے قلب اور ذہن پر ہروقت یہ خیال مستولی رہے کہ میرے کسی قول اور میرے کسی عمل سے میرا خالق ومالک مجھ سے ناراض نہ ہوجائے اوراسے ہر وقت یہ فکر دامن گیر رہے کہ کوئی ایسا کام نہ کر بیٹھوں جو میرے رب کو پسند نہ ہو ۔یہ کیفیت ‘یہ طرزِعمل ‘یہ رویّہ اوریہ اندازِ فکر تقویٰ کی اصل حقیقت ہے۔(مطالعہ قرآن حکیم کا منتخب نصاب جلداوّل :صفحہ242‘طبع دہم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 156,
            "متن": "تسبیح باری تعالیٰ\n\nتسبیح باری تعالیٰ کا مفہوم\n٭ تسبیح باری تعالیٰ کا مفہوم یہ ہے کہ اس بات کا اقرار واعتراف کیاجائے کہ اللہ ہر عیب سے‘ہر نقص سے‘ہر ضعف سے‘ہر احتیاج سے منزہ وماوراء اور اعلیٰ وارفع ہے‘گویا فی الجملہ ’’اللہ پاک ہے۔‘‘(ملفوظاتِ ڈاکٹر اسرار احمد ؒ ‘صفحہ208‘طبع اوّل ‘دسمبر 2015ء)\nتصوّرِذکر\n٭ ہمارا تصوّر ِذکر مروجہ تصوّرِ ذکر سے مختلف ہے۔ہمارے نزدیک اصل ذکر ‘حقیقی ذکر‘ مجسم ذکر ‘مؤثرترین ذکر قرآن مجید ہے ‘جس کوبھلادیاگیا ‘جس کو پس پشت ڈال دیا گیا ۔ہماری فکری ‘ذہنی اور عملی کج روی اور بے راہ روی کا اصل سبب یہی ہے کہ ذکر اپنے اصل ہدف سے ہٹ گیا ہے ۔(قرب ِالٰہی کے دومراتب:صفحہ 33‘طبع اوّل :جون 1988ء)\nذکر الٰہی\n٭ اپنے تمام اوقات کو ذکر الٰہی سے آباد رکھنے کی کوشش کرو ۔(انقلاب ِنبوی ﷺ کااساسی منہاج:صفحہ55 )\nاللہ تعالیٰ کی تسبیح\n٭ قرآن مجید کے بعض مقامات سے یہ معلوم ہوتا ہے کہ اللہ تعالیٰ نے ہرشے کو کوئی زبان بھی دے رکھی ہے ‘جس سے وہ اُس کی تسبیح کررہی ہے ۔(اُمُّ المُسَبِّحات‘یعنی سورۃ الحدید :صفحہ24‘طبع اوّل :جون2005ء)\n\n پچھلا صفحہ\nاگلا صفحہ"
        },
        {
            "صفحہ": 157,
            "متن": "ذکر وفکر\n٭ بدقسمتی سے ہمارا موجودہ المیہ یہ ہے کہ ہمارے یہاں دوحلقے جدا جدا ہوگئے ہیں۔ کچھ لوگ وہ ہیں جو ذکر کی لذت سے تو آشنا ہیں لیکن فکر کے میدان میں قدم نہیں رکھتے ‘جبکہ کچھ لو گ وہ ہیں جو غوروفکر کی وادی میں تو سرگرداں رہتے ہیں لیکن ذکر کی لذت سے محروم رہتے ہیں ‘گویا دونوں چیزیں علیحدہ علیحدہ ہوگئی ہیں ۔یہی وجہ ہے کہ مطلوبہ نتائج پیدا نہیں ہورہے ۔(مطالعہ قرآن حکیم کا منتخب نصاب جلداوّل :صفحہ164‘طبع دہم :اپریل2019ء)\nتسبیح کے معنی\n٭ تسبیح کے لغوی معنی ہیں ’’کسی کو اُس کی اصل سطح پر برقرار رکھنا ‘‘۔چنانچہ اللہ کی تسبیح یہ ہے کہ اُس کا جو مقامِ بلند ہے ‘ اُس کی جو اعلیٰ وارفع شان ہے ‘اُسے اس پر برقراررکھاجائے ‘ او راُس کی ذات ِاقدس ‘صفا ت ِاکمل اور شانِ ارفع کے ساتھ کوئی ایسا تصوّر شامل نہ کیاجائے جواُس کے شایانِ شان نہ ہو۔(مطالعہ قرآن حکیم کا منتخب نصاب جلداوّل:صفحہ212‘طبع دہم :اپریل2019ء)\n\n\nتعلّق مع اللہ\n\n\n\n\n\n\n\nتصوف کی اصطلاحیں\n٭ تعلّق مع اللہ اورتقرب الی اللہ دونوں تصوف کی اصطلاحیں ہیں ۔(ملفوظات ِڈاکٹر اسراراحمد ؒ‘صفحہ :32‘طبع اوّل ‘دسمبر 2015ء)\nتعلّق مع اللہ کا مؤثر ترین ذریعہ\n٭ تعلّق مع اللہ میں اضافے اور تقرب الی اللہ کا مؤثر ترین ذریعہ قرآن حکیم ہے ۔(ملفوظات ِڈاکٹر اسراراحمد ؒ‘صفحہ :32‘طبع اوّل ‘دسمبر 2015ء)\n\n پچھلا صفحہ\nاگلا صفحہ"
        },
        {
            "صفحہ": 158,
            "متن": "توحید\n\nتوحید کا خلاصہ\n٭ کتاب اللہ کی تعلیم کا لب لباب توحید ہے ‘اور توحید کا خلاصہ یہ ہے کہ توکّل اللہ کے سوا اورکسی ہستی یا چیز پر نہ رہے ۔(تنظیم اسلامی کا تاریخی پس منظر:صفحہ 8‘طبع اوّل :فروری1991ء )\nغیب کے پردے\n٭ غیب کے پردے اللہ تعالیٰ اٹھاتاہےصرف انبیاء ورسل علیہم السلام کے لیے ۔البتہ کتنے اٹھاتاہے ‘کتنی اس کی مشیت ہے ‘کس کو کتنادکھاتاہے ‘یہ وہ جانے اوراس کا رسول جانے جس نے دیکھا۔(حقیقت واقسامِ شرک :صفحہ73 ‘طبع اوّل :اکتوبر 2008ء )\nشفا صرف اور صرف اللہ کے ہاتھ میں\n٭ جتنے کچھ اسباب ووسائل ہماری استطاعت میں ہیں ‘اُ ن سے استفادہ کریں اور عقیدہ یہ رکھیں کہ شفا صرف اور صرف اللہ کے ہاتھ میں ہے ۔(حقیقت واقسامِ شرک :صفحہ117 ‘طبع اوّل :اکتوبر 2008ء )\nصرف اللہ کوپکارو\n٭ پکارا جائے گا صرف اللہ کو ۔وہ مدد کے لیے چاہے جبرائیل کو بھیجے ‘میکائیل کو بھیجے یاکسی ولی اللہ کی روح کوبھیج دے ‘یہ اُسی کا کام ہے ‘ہمیں اجازت نہیں ہے کسی اور کو پکارنے کی ۔ (حقیقت واقسامِ شرک :صفحہ118 ‘طبع اوّل :اکتوبر 2008ء )\nتوحید کی دعوت\n٭ توحید کی دعوت مشرکین پر بہت بھاری اور گراں گزرتی ہے ۔(مطالبات ِدین :صفحہ94 ‘طبع اوّل :جولائی 1975ء)\n\n پچھلا صفحہ\nاگلا صفحہ"
        },
        {
            "صفحہ": 159,
            "متن": "دعوت ِتوحید\n٭ دعوت ِتوحید ان تمام بُتوں کو ‘ خواہ وہ مٹی او رپتھر کے ہوں ‘خواہ مفادات ‘قیادت اور سیادت کے ہوں ‘توڑ پھوڑ کر اورملیا میٹ کرکے رکھ دیتی ہے۔لہٰذا مشرکین پر یہ دعوت بہت بھاری ہے ۔ (توحید ِعملی :صفحہ107‘طبع اوّل :مارچ 1985ء)\nمعرفت ِربّ\n٭ جتنی اللہ کی معرفت بڑھے گی ‘اتنی ہی اللہ کی حمد کی جاسکے گی ۔(حزب اللہ کے اوصاف :صفحہ231‘طبع اوّل :جون2006ء)\nاُمید و توکّل\n٭ اپنا توکّل اللہ پر رکھو‘اپنی گنتی پر نہ رکھو ‘اپنے ساتھیوں سے زیادہ امیدیں وابستہ ہی نہ کرو ‘امیدیں وابستہ کرو تو صرف اللہ کی ذات سے ۔(حزب اللہ کے اوصاف :صفحہ318‘طبع اوّل :جون2006ء)\nاستقامت کے تقاضے\n٭ استقامت کے تقاضے یہ ہیں کہ عقید ہ میں ‘فکر میں ‘سوچ میں ‘نقطہ نظر میں اوربدلتے ہوئے حالات میں ‘انسان کا دل بہر اعتبار اللہ کی ربوبیت وقدرت ِ مطلقہ پر جمار ہے۔(مطالعہ قرآن حکیم کا منتخب نصاب جلداوّل :صفحہ98‘طبع دہم :اپریل2019ء)\nتوکّل علی اللہ\n٭ اس عالم اسباب میں محنت وکوشش اپنی جگہ ضروری ہے اور امکانی حدتک اسباب ووسائل کی فراہمی اور ان کا استعمال بھی لازمی ہے ‘لیکن توکّل صرف اور صرف اللہ کی ذات پر ہوگا۔(مطالعہ قرآن حکیم کا منتخب نصاب جلداوّل :صفحہ237‘طبع دہم :اپریل2019ء)\nالرحمٰن\n٭ اللہ تعالیٰ کانام نامی ‘اسم گرامی ’’الرحمٰن ‘‘ بہت ہی پیارا ہے ۔اس میں اللہ تعالیٰ کی \n\n پچھلا صفحہ\nاگلا صفحہ"
        },
        {
            "صفحہ": 160,
            "متن": "رحمت ایک ٹھاٹھیں مارتے ہوئے سمند ر کی طرح سامنے آتی ہے ۔(مطالعہ قرآن حکیم کا منتخب نصاب جلداوّل :صفحہ345‘طبع دہم :اپریل2019ء)٭ رحمٰن وہ ہستی ہے جس کی رحمت ٹھاٹھیں مارتے ہوئے سمند ر کے مانندہے ۔جس کی رحمت میں انتہائی جوش وخروش ہے ۔(مطالعہ قرآن حکیم کا منتخب نصاب جلداوّل :صفحہ130‘طبع دہم :اپریل2019ء)\nالحسیب\n٭ اللہ تعالیٰ کا ایک صفاتی نام ’’الحسیب ‘‘ بھی ہے ۔ وہ قیامت کے دن ہرانسان کی دُنیوی زندگی کے تمام اعمال ہی نہیں بلکہ اس کی نیتوں ‘ اس کے ارادوں او ر اس کے محرکات ِعمل کا بھی پورا حساب لے گا ۔(مطالعہ قرآن حکیم کا منتخب نصاب جلداوّل :صفحہ201‘طبع دہم :اپریل2019ء)\nحدودمقررکرنے کا اختیار\n٭ حلال وحرام اورجائز وناجائز کی حدود مقرر کرنے کے مطلق اور قطعی اختیارات اللہ تعالیٰ کے ہاتھ میں ہیں ۔نبی بھی اگر کسی شے کو حلال یا حرام قراردیتا ہے توصرف اس صورت میں کہ اللہ تعالیٰ کی طرف سے اس کا اشارہ ہو ‘خواہ وہ اشارہ وحی جلی کی صورت میں ہو اہو یاوحی خفی کے طور پر کیاگیاہو۔(مطالعہ قرآن حکیم کا منتخب نصاب جلداوّل:صفحہ380‘طبع دہم :اپریل2019ء)\nاللہ کی پہچان\n٭ اگراللہ کوپہچان لیاجائے‘جیسا کہ پہچاننے کا حق ہے تو شرک کا کوئی سوال ہی پیدا نہیں ہوتا۔کو ن ہے جو گھٹیاکو اعلیٰ کے مقابلے میں قبول کرے گا۔(مطالعہ قرآن حکیم کا منتخب نصاب جلددوم :صفحہ39‘طبع ہشتم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 161,
            "متن": "جنّت اور دوزخ\n\nجنّت میں خوشحالی\n٭ ایک عام جنّتی کو جو خوشحالی ‘فارغ البالی اور آسودگی میسّر ہوگی ‘دنیا کا بڑے سے بڑا بادشاہ بھی اس کا تصوّر نہیں کرسکتا۔(قلب ِقرآن سورۂ یٰسٓ کی مختصر تشریح :صفحہ125‘طبع اوّل :مئی 2017ء)\nہر خواہش کی تکمیل\n٭ دنیا میں تو بڑی سے بڑی شخصیت کا ہاتھ بھی کہیں نہ کہیں پہنچ کر رک ہی جاتا ہے اور اس کی ہر مطلوبہ چیز اسے نہیں مل سکتی ‘لیکن جنّت میں اہل جنّت کی ہرخواہش بغیر کسی شرط واستثنا ء کے پوری کی جائے گی ۔(قلب ِقرآن سورۂ یٰسٓ کی مختصر تشریح :صفحہ125‘طبع اوّل :مئی 2017ء)\nربّ کی خوشنودی\n٭ جنّت کی وہ بادشاہی جس کا مقابلہ وموازنہ دنیا کی کسی بادشاہت سے نہیں کیا جاسکتا۔ لیکن ان تمام نعمتوں سے اعلیٰ وارفع جو نعمت ہوگی وہ رب کی خوشنودی ہوگی ۔(قلب ِقرآن سورۂ یٰسٓ کی مختصر تشریح :صفحہ125‘طبع اوّل :مئی 2017ء)\nجنّت کی رعنائی\n٭ جنّت اتنی اچھی جگہ ہے کہ انسان اس میں ہمیشہ کے لیے رہے گا ‘تب بھی اسے جنّت کی رعنائیوں ‘دل آویزیوں ‘لطافتوں اور دلچسپیوں میں کوئی کمی محسوس نہیں ہوگی‘ انسان اکتائے گا نہیں ۔(مطالعہ قرآن حکیم کا منتخب نصاب جلداوّل :صفحہ350‘طبع دہم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 162,
            "متن": "جہادو قتال فی سبیل اللہ\n\nشہا دت فی سبیل اللہ\n٭ شہادت فی سبیل اللہ وہ سعادت ِعظمیٰ اورچوٹی کا وہ عمل ہے کہ جس کے لیے انبیاء ورسل علیہم السلام تمنّا کیا کرتے تھے ۔(سانحہ کربلا:صفحہ 6‘طبع اوّل :اکتوبر 1983ء)\nشہادتوں کے پھول\n٭ اسلام کی تاریخ کا کون سادور ہےجو شہادتوں اورقربانیوں سے خالی ہو ؟ اسلام کے گلشن میں ہر چہار طرف یہ پھول کھلے ہوئے ہیں ۔(سانحہ کربلا:صفحہ 8‘طبع اوّل :اکتوبر 1983ء)\nسانحہ کربلا\n٭واقعہ کربلا دردناک بھی ہے اورافسوس ناک بھی۔(سانحہ کربلا:صفحہ 25‘طبع اوّل :اکتوبر 1983ء)\nعزم مصمم\n٭ عوام اگر مرنے کے لیے آمادہ ہوجائیں توپھر بڑی سے بڑی طاقت انہیں شکست نہیں دے سکتی ۔(تنظیم اسلامی کی دعوت :صفحہ 25‘طبع اوّل اکتوبر 1995ء)\nقتال فی سبیل اللہ کا مرحلہ\n٭ یہ با ت ٹھیک ہے کہ جنگ ہر وقت نہیں ہوتی‘لیکن اگر دل میں حقیقی ایمان موجود ہے تو یہ تمنا موجود رہنی چاہیے کہ کاش میری زندگی میں وہ وقت آئے کہ خالصتاًقتال فی سبیل اللہ کا مرحلہ آئے اور میں اس میں اپنی گردن کٹاکر اللہ تعالیٰ کی جناب میں \n\n پچھلا صفحہ\nاگلا صفحہ"
        },
        {
            "صفحہ": 163,
            "متن": "سرخرواورسبکدوش ہوجاؤں۔(مسلمانوں کی سیاسی وملی زندگی کے رہنما اُصول:صفحہ 71‘طبع اوّل :اپریل 2001ء)\nہجرت اور جہاد\n٭ ہجرت کا مطلب ہےکسی شے کوترک کردینا ‘اور جہاد کا مفہوم ہے کسی شے کے لیے کوشش کرنا ۔چنانچہ یہ دونوں فرائض حقیقت کے اعتبار سے ایک ہی تصویر کے دورُخ ہیں ۔( اسلامی نظم جماعت میں بیعت کی اہمیت :صفحہ 7‘طبع اوّل :ستمبر 1996ء)٭ حرام شے کو چھوڑدینا ہجرت ہے اور اپنے نفس کو اس بات کے لیے تیار کرنااوراسے مجبور کرنا کہ وہ حرام کو چھوڑدے ‘یہ جہاد ہے ۔(جہادفی سبیل اللہ :صفحہ50 ‘طبع اوّل :اپریل 2000ء )\nجہاد مسلسل جدّوجُہد ہے\n٭ ’’جہاد ‘‘دراصل اس جدّوجُہد کانام ہےجس میں ایک بندئہ مؤمن باطن میں اپنے نفس سے اس کو اللہ اوررسول ﷺ کا مطیع وفرمانبردار بنانے کے لیے کشمکش کرتاہے ‘اور ظاہر میں دعوتِ حق کی تبلیغ کے لیے بھاگ دوڑ‘سعی وکوشش اور اس کے قیام کے لیے محنت ومشقت بھی اسی جہاد میں شامل ہوتی ہے ۔( اُسوئہ رسول ﷺ :صفحہ 91‘طبع اوّل :دسمبر 1983ء)\nپنجہ آزمائی\n٭ ہرنظام باطل کے ساتھ مراعات یافتہ طبقہ کے مفادات وابستہ ہوتے ہیں ۔ایسے طبقات کے ہاتھوں میں ملک کے معاملات کی زمام کار ہوتی ہے ۔توکیا ایسے تمام طبقات کبھی یہ گوارا کریں گے کہ آپ وہ رائج نظام جس سے ان کے مفادات وابستہ ہیں ‘ہٹاکر دین کا نظام مکمل طورپر قائم کردیں ؟ اس بات کو وہ لوگ ٹھنڈے پیٹوں ہرگز برداشت نہیں کریں گے ۔چنانچہ ان کے ساتھ لازماً پنجہ آزمائی کرنی پڑے گی۔(دینی فرائض کا جامع تصوّر:صفحہ 25 )\n\n پچھلا صفحہ\nاگلا صفحہ"
        },
        {
            "صفحہ": 164,
            "متن": "دو مستقل اصطلاحیں\n٭ ’’جہادفی سبیل اللہ ‘‘ اور ’’قتال فی سبیل اللہ ‘‘ قرآن مجید کی دومستقل اصطلاحیں ہیں‘ جو قرآن کریم میں متعدد بار استعمال ہوئی ہیں ۔(جہادفی سبیل اللہ :صفحہ9 ‘طبع اوّل :اپریل 2000ء )\nجہاد اور قتال کو مترادف سمجھ لینے کانتیجہ\n٭جہاد اور قتال کو مترادف سمجھ لینے کا نتیجہ یہ نکلا کہ خود جہاد کو فرضِ عین کی بجائے فرضِ کفایہ سمجھ لیا گیا ۔اس کے نتیجے میں جہاد کا تصوّر ہمارے دینی تصوّرات سے بحیثیت مجموعی خارج ہوگیا اور اس کی کوئی اہمیت نہ رہی ۔(جہادفی سبیل اللہ :صفحہ11 ‘طبع اوّل :اپریل 2000ء )\nکیا مسلمان کی ہر جنگ جہاد فی سبیل اللہ ہے ؟\n٭ جس چیز نے میرے نزدیک جلتی پر تیل کا کام کیا ہے اور پھر اس کی وجہ سے اصل بدنامی مسلمانوں کے حصے میں آئی ہے ‘یہ مغالطہ ہے کہ مسلمان جب بھی جنگ کرے وہ جہاد فی سبیل اللہ ہے ۔اس غلط فہمی کے بدترین نتائج نکلے اور اس نے جہاد فی سبیل اللہ کی اصطلاح کو بُری طرح بدنام کیا ۔(جہادفی سبیل اللہ :صفحہ11 ‘طبع اوّل :اپریل 2000ء )\nجہادفی سبیل اللہ کی اوّلین منزل\n٭جہاد فی سبیل اللہ کی اوّلین منزل یہ ہے کہ اللہ تعالیٰ کی عطا کردہ شریعت کے اوامر ونواہی کا پابند ہونے کے لیے جہاد کیا جائے۔ اس کے لیے سب سے پہلے اپنے نفس امّارہ کے خلاف جہادضروری ہے ۔(جہادفی سبیل اللہ :صفحہ26 ‘طبع اوّل :اپریل 2000ء )\nجہاد فی سبیل اللہ\n٭ مسلمان کی صرف وہ جنگ قتال فی سبیل اللہ یاجہاد کی چوٹی کے اعتبار سے جہاد فی \n\n پچھلا صفحہ\nاگلا صفحہ"
        },
        {
            "صفحہ": 165,
            "متن": "سبیل اللہ ہوسکتی ہے ‘جس کا مقصد صرف اللہ کے کلمہ کوسربلند کرناہو۔(مطالعہ قرآن حکیم کا منتخب نصاب جلداوّل :صفحہ503‘طبع دہم :اپریل2019ء)\nقتال فی سبیل اللہ\n٭ قتال فی سبیل اللہ وہ جنگ ہے جواللہ کے جھنڈے کی سربلندی کے لیے کی جائے ‘نہ کہ ہرمسلمان کی یا مسلمانوں کی حکومت کی ہرنوع کی جنگ جہاد وقتال فی سبیل اللہ قراردی جائے گی ۔(جہادبالقرآن اور اُس کے پانچ محاذ :صفحہ11 ‘طبع اوّل :جولائی 1984ء )\nدونوں طرف مجاہد\n٭ مشرک بھی مجاہد تھے ‘وہ مجاہد فی سبیل الشرک اور مجاہد فی سبیل الطاغوت تھے اور نبی اکرم ﷺ اور آپ ﷺ کے اصحابؓ بھی مجاہد تھے اور وہ تھے مجاہد فی سبیل اللہ اور مجاہد فی التوحید۔یہ جہاد اور یہ کشمکش آپ کو ہردور میں ملے گی ۔(جہادبالقرآن اور اُس کے پانچ محاذ :صفحہ30 ‘طبع اوّل :جولائی 1984ء )\nغزوئہ بدر\n٭ اللہ تعالیٰ نے غزوئہ بدر کو یو م الفرقان قراردیا ‘یعنی حق وباطل کے مابین تمیز والادن۔اس دن معلوم ہوگیا کہ اللہ کی نصرت وحمایت کس کے ساتھ ہے!(ملفوظاتِ ڈاکٹر اسرار احمد ؒ ‘صفحہ200‘طبع اوّل ‘دسمبر 2015ء)\nایک عظیم جنگ\n٭ عیسائیوں کی روایات میں بھی اس دنیا کے خاتمے سے قبل ایک عظیم جنگ کا ذکر موجود ہے جو حق او ر باطل کے مابین ہوگی ۔(بصائر :صفحہ95 ‘طبع اوّل :مارچ2006ء )\nمحمد بن قاسم ؒ\n٭ سرزمین پاک وہند پراسلام کی ہدایت کا سورج جو پہلی مرتبہ طلوع ہوا تواس کے \n\n پچھلا صفحہ\nاگلا صفحہ"
        },
        {
            "صفحہ": 166,
            "متن": "لانے والے محمد بن قاسم ؒ تھے‘جو ثقفی تھے ‘بنو ثقیف کے قبیلے سے تعلّق رکھتے تھے‘ جو طائف ہی کا ایک قبیلہ تھا ۔(رسول کاملﷺ :صفحہ42 ‘طبع اوّل :دسمبر 1983ء )\nجہاد کا محدود تصوّر\n٭ جس طرح ہمارے تمام دینی تصوّرات محدود او ر مسخ ہوچکے ہیں ‘اسی طر ح جہاد کا لفظ بھی ہمارے ہاں بہت ہی محدود معنی استعمال ہورہاہے ‘بلکہ اکثروبیشتر بہت غلط معنی میں استعمال ہوتاہے۔ (بصائر :صفحہ107 ‘طبع اوّل :مارچ2006ء )\nغلبہ دین اور جہاد وقتال\n٭ اللہ کادین یقیناًغالب ہوگا ۔نبی اکرم ﷺ کا مقصد ِ بعثت ہی غلبہ دین ہے ‘لیکن اس کے لیے سرفروشی ‘جانفشانی اور جہاد وقتال کے مراحل تو مؤمنین صادقین ہی کو طے کرنے ہیں۔ (خلافت کی حقیقت :صفحہ22‘طبع اوّل :اکتوبر 1996ء)\nفوزِعظیم\n٭ ایمان وعمل صالح کا حق اداکرتے ہوئے جان جان آفرین کے سپرد کردینا ہی فوزِعظیم ہے ۔ (خلافت کی حقیقت :صفحہ23‘طبع اوّل :اکتوبر 1996ء)\nشہاد ت کی آرزو\n٭ اگر اللہ کے راستے میں سب کچھ قربا ن کردینے کا جذبہ اور شہادت کی آرزو نہیں ہے تو گویا ابھی آپ راہ ِ انقلاب پر نہیں آئے ‘ خواہ آپ یہی سمجھ رہے ہوں کہ میں بڑا انقلابی کارکن ہوں۔  (سیرت ِ خیرالانام علیھا الصلوۃ والسلام :صفحہ99‘طبع اوّل :اکتوبر 2013ء)\nاللہ کے محبوب بندے\n٭ اللہ کو محبوب اپنے وہ بندے ہیں جو لوہے کی طاقت کو ہاتھ میں لے کر اللہ کے دشمنوں کی سرکوبی کے لیے میدان میں آتے ہیں ۔وہ نہیں کہ جو ع ’’تُو فقط اللہ ہو‘اللہ ہو‘ اللہ ہو !‘‘ کے مصداق اپنے گھروں میں بیٹھے ہوئے ضربیں لگاتے جائیں اور ساری \n\n پچھلا صفحہ\nاگلا صفحہ"
        },
        {
            "صفحہ": 167,
            "متن": "عمر ضربیں لگاتے ہوئے ہی گزاردیں ۔نہ زندگی میں باطل کے ساتھ کبھی پنجہ آزمائی کا موقع آئے نہ کبھی باطل کو للکارنے کا۔ (اُمُّ المُسَبِّحات‘یعنی سورۃ الحدید :صفحہ303‘طبع اوّل :جون2005ء)\nغلامی کا ادارہ\n٭ اسلام نے اس بات کو سب سے بڑے گناہوں یعنی کبائر میں سے قراردیا ہے کہ کسی آزاد انسان کوپکڑ کر غلام بنالیا جائے ۔اسلام میں صرف اُن لوگوں کو غلام اور لونڈی بنایا گیا ہے جو خالص قتال فی سبیل اللہ کے نتیجہ میں محاذِ جنگ پر گرفتار ہوتے تھے۔(مطالعہ قرآن حکیم کا منتخب نصاب جلداوّل :صفحہ332‘طبع دہم :اپریل2019ء)\nجان دینے کی آرزو\n٭ نبی اکرم ﷺ نے اللہ کی راہ میں جان دینے کی آرزو رکھنے کو بھی ایمان کا ایک اہم ترین رکن قراردیا ہے ۔یہ بات ٹھیک ہے کہ جنگ ہر وقت نہیں ہوتی ۔لیکن اگر دل میں حقیقی ایمان موجود ہے تویہ تمنّا موجود رہنی چاہیے کہ کاش میری زندگی میں وہ وقت آئے کہ خالصتا ًقتال فی سبیل اللہ کا مرحلہ آئے اور میں اس میں اپنی گردن کٹاکر اللہ تعالیٰ کی جناب میں سرخرواور سبکدوش ہوجاؤں۔(مطالعہ قرآن حکیم کا منتخب نصاب جلداوّل:صفحہ506‘طبع دہم :اپریل2019ء)\nتواصی بالحق\n٭ تواصی بالحق اس شان کے ساتھ مطلوب ہے کہ خواہ اس کے ضمن میں انسان کو فقروفاقہ سے دوچارہونا پڑے‘خواہ جسمانی تکلیفیں برداشت کرنی پڑیں‘خواہ اس کا تقاضا ہو کہ انسان نقد جان ہتھیلی پر رکھ کر میدانِ جنگ میں حاضرہوجائے اوراپنی جان کا ہدیہ اس راہ ِحق میں پیش کر دے ‘ اس کے پائے ثبات میں لغزش نہ آنے پائے ۔یہ انسان کے فی الواقع متقی ‘نیک اور صالح ہونے کے لیے ناگزیر ہے ۔(مطالعہ قرآن حکیم کا منتخب نصاب جلددوم :صفحہ10‘طبع ہشتم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 168,
            "متن": "جہاد:فرضِ عین یا فرضِ کفایہ؟\n٭ ’’جہاد ‘‘ کے لفظ کو ہم نے انتہائی بدنام کردیا اوراس کے مقدّس تصوّر کو بہت بری طرح مجروح کیا گیا ۔اورتیسرا ظلم اس پر یہ ڈھایا گیا کہ جہاد کوفرائض دینی کی فہرست سے خارج کردیاگیاکہ یہ فرضِ عین نہیں ہے‘بلکہ فرضِ کفایہ ہے۔(مطالعہ قرآن حکیم کا منتخب نصاب جلددوم :صفحہ27‘طبع ہشتم :اپریل2019ء)\nمطالعہ کا حاصل\n٭ میرے مطالعہ کا حاصل یہی ہے کہ دین کے لیے جدّوجُہد ہم پر فرض ہے ۔(قرآن حکیم اورہم :صفحہ30‘طبع چہارم :ستمبر2015ء)\nجہاد اورقتال\n٭ جہاد کے بارے میں سب سے پہلا مغالطہ ذہنوں میں یہ بٹھادیا گیا اور اس کے نتائج بہت دوررس ہیں کہ جہاد کے معنی ’’جنگ ‘‘ ہیں ۔اس بارے میں میری رائے ہے کہ اغیار اوربیگانوں کی کارستانی کے ساتھ ساتھ یگانوں اور اپنوں کی بھی غلطیاں ہیں ۔ اپنوں کی بڑی اکثریت نے بھی جہاد کو ’’جنگ ‘‘ ہی قراردیا ‘جب کہ قرآن مجید مستقل طورپر دواصطلاحات استعمال کرتاہے ‘ایک ’’جہاد فی سبیل اللہ ‘‘ اوردوسری ’’قتال فی سبیل اللہ‘‘۔لیکن ہم دیکھتے ہیں کہ اکثر وبیشتر ہمارے دینی لٹریچر میں جنگ کے تمام مدارج ومراحل کے لیے بطور ِعنوان لفظ جہاد استعمال ہوجاتا ہے اورجنگ کو ’’جہاد ‘‘ ہی سے موسوم کیا جاتاہے ۔چنانچہ ہوتے ہوتے ہمارے ذہنوں میں جہاد اور قتال مترادف کی حیثیت سے جاگزیں ہوگئے اورعام طورپر یہ سمجھا جانے لگا کہ جہاد کے معنی جنگ ہیں ۔(جماعت ِ شیخ الہند ؒ اور تنظیم اسلامی :صفحہ167‘طبع ششم :اپریل2015ء)\nجہاد کی چوٹی\n٭ ایمان اورجہاد لازم وملزوم ہیں اورجہاد کی چوٹی قتال ہے ۔(جماعت ِ شیخ الہند ؒ اور تنظیم اسلامی :صفحہ196‘طبع ششم :اپریل2015ء)\n\n پچھلا صفحہ\nاگلا صفحہ"
        },
        {
            "صفحہ": 169,
            "متن": "خطبہ جمعہ\n\nجمعہ کی اصل اہمیت\n٭ جمعہ کی اصل اہمیت خطبہ جمعہ کی وجہ سے ہے ۔(انقلاب ِنبوی ﷺ کااساسی منہاج:صفحہ51 )\nحکمت ِجمعہ\n٭ خطبہ جمعہ دراصل عوامی سطح پر تذکیر بالقرآن ہی کی ایک ہمہ گیر شکل ہے ۔یہ گویا تعلیم بالغاں کا ایک عظیم نظام ہے جو اُمّت میں رائج کیا گیا کہ کوئی نائب ِرسول منبر رسول ؐ پر کھڑا ہو اورقرآن حکیم کی آیات کے ذریعے تذکیر ونصیحت کا وہی فریضہ سرانجام دے جو درحقیقت انقلاب ِ محمد ﷺ کی جڑ اور بنیاد ہی نہیں ‘مرکز ومحور بھی ہے ۔(انقلاب ِنبوی ﷺ کااساسی منہاج:صفحہ51 )\nخطبہ جمعہ\n٭ جمعہ کو جس چیز نے ’’جمعہ ‘‘ بنایا ہے وہ خطبہ جمعہ ہے اور خطبہ جمعہ کی غرض وغایت تذکیر بالقرآن ہے۔ (مطالعہ قرآن حکیم کا منتخب نصاب جلددوم :صفحہ181)\nجمعہ میں حاضر وشمار\n٭ جمعہ میں صرف وہی لوگ حاضر شمار ہوتے ہیں جو وقت پر آئیں اور مکمل خطبے کی سماعت کریں۔ (مطالعہ قرآن حکیم کا منتخب نصاب جلددوم :صفحہ182)\nجمعہ کی حیثیت\n٭ جمعہ اب ہمارے ہاں بس ایک رسم بن کر رہ گیا ہے اوراس کو رسم کی حیثیت سے ادا کرنے والے آج کثیر تعدادمیں موجود ہیں ۔لیکن ہماری کوتاہی کے باعث اس سے وہ مقصود حاصل نہیں ہورہا جو کہ اس مبارک عبادت سے حاصل ہونا چاہیے ۔(مطالعہ قرآن حکیم کا منتخب نصاب جلددوم :صفحہ183‘طبع ہشتم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 170,
            "متن": "حزب اللہ و حزب الشیطان\n\n\n\n\n\n\n\nزندگیوں میں تبدیلی\n٭ ہم اپنی زندگیوں میں تبدیلی لائیں ۔معصیت کو ترک کریں ‘اپنی معاشرت اور معاش سے حرام چیزوں کو نکال باہر کریں ۔فرائض کی ادائیگی میں جو کوتاہی ہے اس کی تلافی کریں۔اس انفرادی توبہ کے بعد مل جل کر ایک حزب اللہ بنائیں ۔(علّامہ اقبال ‘قائداعظم اور نظریہ پاکستان :صفحہ58 ‘طبع اوّل :جولائی 2007ء )\nشیطان ہمارا دشمن\n٭ شیطان ہمیں ورغلاتا ہے ‘برے راستے کو مزین کرکے دکھاتا ہے ‘اس لیے کہ شیطان ہمارادشمن ہے۔ (جہادفی سبیل اللہ :صفحہ29 ‘طبع اوّل :اپریل 2000ء )٭ شیطان آدم اور ذُرّیت ِ آدم کا ازلی دشمن ہے ۔اس کی چالوں سے پوری طرح ہوشیار وچوکس رہنے کی ضرورت ہے۔(قرآن حکیم کی سُورتوں کے مضامین کا اجمالی تجزیہ :صفحہ74‘طبع اوّل :رمضان المبارک1398ھ)\nغیر مرئی شیطان\n٭ ایک غیر مرئی شیطان (جن) تو ہر انسان کے ساتھ لگادیاگیا ہے جو اسے برائی پر اُکساتا رہتاہے۔ (جہادفی سبیل اللہ :صفحہ29 ‘طبع اوّل :اپریل 2000ء )\nگناہ کی دعوت\n٭ شیطان کو اللہ کے بندوں پر کوئی اختیار حاصل نہیں ہے ‘وہ گناہ کی دعوت ضرور دیتا ہے لیکن اس کو قبول کرنا یا نہ کرنا سراسرانسان کے اپنے اختیار میں ہے۔(قرآن حکیم کی سُورتوں کے مضامین کا اجمالی تجزیہ :صفحہ115‘طبع اوّل :رمضان المبارک1398ھ)\n\n پچھلا صفحہ\nاگلا صفحہ"
        },
        {
            "صفحہ": 171,
            "متن": "شیطان کامعاملہ\nشیطان کامعاملہ یہ نہیں ہے کہ وہ ایک ہی ہتھیار سے سب کو شکارکرناچاہے ۔وہ مختلف ذہنی سطح اور مختلف افتاد ِطبع کے لوگوں کو مختلف حربوں سے زیر کرنے کی کوشش کرتا ہے۔(اُمُّ المُسَبِّحات‘یعنی سورۃ الحدید :صفحہ321‘طبع اوّل :جون2005ء)\nدودعوتیں\n٭ دنیا میں دونوں دعوتیں بیک وقت موجود رہتی او رچلتی ہیں ۔توحید اورایمان کی دعوت بھی اور کفر وشرک کی دعوت بھی ۔قیامت تک یہ دعوتیں چلتی رہیں گی ۔داعیانِ حق بھی رہیں گے اورداعیانِ باطل بھی رہیں گے ۔(توحید ِعملی :صفحہ58‘طبع اوّل :مارچ 1985ء)\nباطل کی دعوت\n٭ باطل کی دعوت بہت منظّم اور ہمہ گیر ہے ۔اس کے داعیان بڑے عیار اور چالاک ہیں۔ پھر ذرائع ابلاغ پر ان کی گرفت بہت مضبوط ہے ‘جس کے ذریعے وہ معاشرے میں گمراہی پھیلارہے ہیں ۔(توحید ِعملی :صفحہ58‘طبع اوّل :مارچ 1985ء)\nروح کاآئینہ\n٭ قلب دراصل روح کا آئینہ ہے ۔یہ روح کی طرف ہوجائے تو روح کے اثرات اور انواروبرکات پورے وجود پر چھاجاتے ہیں اور اگر قلب کا رخ نفس امارہ کی طرف ہوجائے تو پوری انسانی شخصیت حیوانیت کا نقشہ پیش کرتی ہے‘ بلکہ ہوسکتا ہے کہ انسان ایسا گھٹیا کردار پیش کرے اور اُس سے اس قدر برے اعمال صادرہوں کہ حیوانیت اور درندگی بھی شرماجائے ۔(سیرت ِ خیرالانام علیھا الصلوۃ والسلام :صفحہ26‘طبع اوّل :اکتوبر 2013ء)\n\n پچھلا صفحہ\nاگلا صفحہ"
        },
        {
            "صفحہ": 172,
            "متن": "خوش قسمت\n٭ جو شخص خوش قسمت ہو اللہ تعالیٰ اس کے دل کو روح کی طرف موڑدیتا ہے۔ وہ بھلائی‘ نیکی‘ ایمان‘ تقویٰ اور جہاد فی سبیل اللہ کی طرف راغب ہوجاتاہے‘ اور بدقسمت شخص کے قلب کا رُخ نفس امّارہ کی طرف ہوجاتا ہے اور وہ حیوانیت کے راستے پر چل پڑتا ہے‘ قرآن کے نزدیک اس طرح کے لوگ حیوانوں سے بھی گئے گزرے ہیں ۔(سیرت ِ خیرالانام علیھا الصلوۃ والسلام :صفحہ27‘طبع اوّل :اکتوبر 2013ء)\nحزب الشیطان\n٭ دنیا میں شیطان کے ایجنٹ ہیں ‘یہ جنّوں میں سے بھی ہیں اور انسانوں میں سے بھی۔ یہ شیطان کی باقاعدہ پارٹی کا حصّہ ہیں ‘جسے قرآن حکیم میں ’’حزب الشیطان ‘‘ کہا گیا ہے ۔ان کا کام حق کا راستہ روکنا اور شراور باطل کو فروغ دیناہے ۔(سیرت ِ خیرالانام  علیھا الصلوۃ والسلام :صفحہ28‘طبع اوّل :اکتوبر 2013ء)\nخوشنما دنیا\n٭ ابلیس کو یہ اختیار نہیں کہ وہ آپ کو غلط راستے پر لے جائے ۔اُس کا طریقہ واردات یہ ہے کہ آپ کے سامنے دنیا کو خوشنما بنائے گا ‘بدی کو خوشنما بناکر پیش کرے گا ‘اس کے لیے بڑے اچھے اچھے الفاظ کااستعمال گھڑ کردے گا ۔(سیرت ِ خیرالانام علیھا الصلوۃ والسلام :صفحہ30‘طبع اوّل :اکتوبر 2013ء)\nگناہوں کو آراستہ کرنے کی مثال\n٭ اس دور میں گناہوں کو آراستہ کرنے کی سب سے نمایاں مثال یہ ہے کہ اقوام متحدہ کی جنرل اسمبلی نے یہ طے کیا ہے کہ prostitute(طوائف) کو prostitute نہ کہا جائے بلکہ sex workerکانام دیاجائے ۔اسی طرح عصمت فروشی کے بارے میں یہ نہ کہا جائے کہ یہ کوئی بری بات ہے ‘یہ بھی ایک ذریعہ معاش ہے۔ایک عالمی ادارے کی جانب سے ایسا فیصلہ اس لیے ہوا ہے کہ یہ ادارہ یہود کے شکنجے میں ہے ‘جو ساری دنیا میں پوری طرح شیطانیت اور بے حیائی کو عام کرنا چاہتے ہیں ۔(سیرت ِ خیرالانام  علیہ الصلوۃ والسلام :صفحہ31‘طبع اوّل :اکتوبر 2013ء)\nحزب اللہ\n٭ جب تم اس معیار پر پورے اُتر جاؤگے کہ تمہاری ولایت ‘تمہارا دلی تعلّق اللہ سے ‘ اُس کے رسول ﷺ سے اوراہل ایمان سے ہوگا ‘توپھر ہی تم وہ حز ب اللہ بن سکوگے جو اللہ کے وعدے کے مطابق غالب آکر رہے گی ۔(سیرت ِ خیرالانام علیہ :صفحہ101‘طبع اوّل :اکتوبر 2013ء)\nاللہ کا دشمن ‘ہمارا دشمن\n٭ جواللہ کا دشمن ہےوہ ہمارادشمن ہے ‘جواللہ کے دین کا دشمن ہےوہ ہمارا دشمن ہے‘ چاہے وہ اپنے آپ کو مسلمان کہلاتا ہو‘چاہے وہ ہمار بھائی یا بیٹا ہو ‘خواہ وہ ہمارے عزیز رشتہ دار ہوں۔(حزب اللہ کے اوصاف :صفحہ71‘طبع اوّل :جون2006ء)\nتکبر\n٭ ابوجہل کے اعراض وانکار اور کفر وتکذیب کا سب سے بڑا سبب تکبر تھا ۔وہ نبی اکرم ﷺ کے سامنے نیچا ہونے کے لیے تیار نہیں تھا ۔اسی لیے اس نے تصدیق نہیں کی۔(مطالعہ قرآن حکیم کا منتخب نصاب جلداوّل :صفحہ283‘طبع دہم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 173,
            "متن": "حکم ِالٰہی\n\n\n\n\n\n\n\nاذنِ الٰہی\n٭ اللہ کے اذن کے بغیر بھارت اورامریکہ سمیت دنیا کی کوئی طاقت ہمارا کچھ نہیں بگاڑ سکتی ۔ (رسول انقلابﷺ کاطریق انقلاب:صفحہ 7‘طبع اوّل :ستمبر2004ء )\nسرتسلیم خم\n٭ اللہ ہمارے بارے میں جو فیصلہ بھی کرے ہمیں قبول ہے ۔اس کی مرضی کے آگے سرتسلیم خم ہے۔(اہل ایمان کو پیشگی تنبیہہ:صفحہ22‘طبع اوّل :جولائی 2003ء )\nاللہ کا اِذن\n٭ آگ کا وصف ذاتی او رمستقل نہیں ‘ بلکہ اللہ کے اذن کے تابع ہے ۔آگ اُسی وقت جلائے گی جب اللہ کا اذن ہوگا ‘اگر نہیں ہوگا تو نہیں جلائے گی ۔(حقیقت واقسام شرک :صفحہ55 ‘طبع اوّل :اکتوبر 2008ء )\nاللہ پر توکّل\n٭ ہاتھ پر ہاتھ دھر کر بیٹھ رہنے کے بجائے جتنے بھی اسباب ووسائل فراہم کرسکتے ہو کرو‘ لیکن تمہار اتوکّل ان اسباب ووسائل پر نہ ہو ۔یہ حقیقت ذہن نشین رہے کہ اسباب سے کچھ نہیں ہوگا ‘بلکہ ہوگا وہی جو اللہ چاہے گا ۔(حقیقت واقسام شرک :صفحہ59 ‘طبع اوّل :اکتوبر 2008ء )\nان شاء اللہ!\n٭ جب بھی کسی کام کا ارادہ کریں تو مقدوربھر اسباب ووسائل بروئے کار لانے کے بعد زبان پر الفاظ ہوں ان شاء اللہ ! اوردل میں یہ پختہ یقین ہو کہ تمام اسباب \n\n پچھلا صفحہ\nاگلا صفحہ"
        },
        {
            "صفحہ": 174,
            "متن": "ووسائل اذنِ خداوندی کے محتاج ہیں اورنتیجہ وہی نکلے گا جو اللہ چاہے گا ۔(حقیقت واقسامِ شرک :صفحہ60 ‘طبع اوّل :اکتوبر 2008ء )\nما شاء اللہ!\n٭ آپ کہیں گھر میں داخل ہوں اوروہاں آپ کو کوئی اچھا منظر نظرآئے ‘بچے کھیل رہے ہوں ‘گھر کے اندر خوشی کا ماحول ہو‘ایک ہنستا بستا ہرابھرا گھر ہو تو فوراً زبان سے نکلنا چاہیے ماشاء اللہ!(حقیقت واقسامِ شرک :صفحہ64 ‘طبع اوّل :اکتوبر 2008ء )\nعلم حاضر\n٭ علم حاضر بھی اللہ ہی کا عطا کردہ ہے ‘ہمارا ذاتی نہیں ہے ۔آنکھ دیکھ رہی ہے تواسے اللہ دکھارہا ہے تو دیکھ رہی ہے ‘ورنہ آنکھ کے بس کاروگ نہیں ہے کہ دیکھ سکے ۔کان بھی سن رہے ہیں تواللہ کے سنوانے سے سن رہے ہیں ‘ورنہ کانوں کا ذاتی وصف نہیں ہے کہ وہ سن سکیں ۔ (حقیقت واقسام شرک :صفحہ72 ‘طبع اوّل :اکتوبر 2008ء )\nخالق کا ارادہ\n٭ ارادہ ہم بھی کرتے ہیں اور ارادہ اللہ کا بھی ہے ۔لیکن وہ {فَعَّالُ لِّمَا یُرِیْدُ} ہے کہ جوارادہ کرے ‘اسے کر گزرنے والاہے ‘جبکہ کسی او رکی یہ شان نہیں۔(حقیقت واقسامِ شرک :صفحہ75 ‘طبع اوّل :اکتوبر 2008ء )\nشفاعت\n٭ اللہ تعالیٰ کے اذن کے بغیر کوئی ہستی بھی کسی کے لیے شفاعت نہیں کرسکے گی ۔(حقیقت واقسامِ شرک :صفحہ83 ‘طبع اوّل :اکتوبر 2008ء )\nجو اللہ چاہے\n٭ کسی شخص سے کچھ مانگنا ہے تو اس عقیدے اوریقین کے ساتھ مانگو کہ وہ شخص تمہارے لیے صرف وہی کچھ کرسکے گا جو اللہ چاہے گا ۔یعنی اللہ ہی اُس کے دل \n\n پچھلا صفحہ\nاگلا صفحہ"
        },
        {
            "صفحہ": 175,
            "متن": "میں بات ڈالے گا کہ وہ تمہارے لیے وہ کام کرے ۔(حقیقت واقسام شرک :صفحہ116 ‘طبع اوّل :اکتوبر 2008ء )\nشفا من جانب اللہ\n٭ مریض کو دوا پلانا تورسول اللہ ﷺ کی سُنّت اورہدایت ہے ‘لیکن توحید یہ ہے کہ توکّل اور بھروسہ دواپر نہ ہو بلکہ اللہ تعالیٰ پر ہو کہ دوا میں تاثیر تب ہوگی اگر اللہ چاہے گا‘ شافی اصل میں دوا نہیں ہے بلکہ اللہ ہے ۔اللہ چاہے تو بغیر دو اکے بھی شفادے دیتاہے ‘وہ شافی بھی ہے اور کافی بھی ہے۔ (حقیقت واقسام شرک :صفحہ116 )\nواضح اجازت\n٭ یہ قاعدہ ہے کہ رسول اپنی جگہ سے نہیں ہل سکتا ‘وہ اپنے مستقر کو نہیں چھوڑسکتا ‘جب تک کہ اللہ کی طرف سے واضح اجازت نہ آجائے ۔(رسول کاملﷺ :صفحہ44 ‘طبع اوّل :دسمبر 1983ء )\nبالاتر طاقت\n٭ آدمی ایک ارادہ کرتاہے کہ مجھے یہ کام یوں کرناہے ‘مگر وہ اُس طور سے نہیں ہوپاتا۔ معلوم ہو اکہ کوئی بالاتر طاقت ہے ‘جس کے ہاتھ میں کل اختیار ہے۔(سیرت ِ خیرالانام علیہ الصلوۃ والسلام :صفحہ170‘طبع اوّل :اکتوبر 2013ء)\nاللہ کا انتخاب\n٭ اگر پہلے روز سے ادراک ہوجائے کہ یہ اللہ کا انتخاب ہے ‘اللہ کی پسند ہے ‘اللہ نے جس کو جوچاہا دے دیا تو پھر حسد نہیں ہوگا ۔(حزب اللہ کے اوصاف :صفحہ113‘طبع اوّل :جون2006ء)\nاذنِ الٰہی\n٭ مطمئن رہو ‘تمہیں اللہ کے اذن کے بغیر کوئی کچھ بھی ضرر نہیں پہنچا سکتا ۔(حزب اللہ کے اوصاف :صفحہ283‘طبع اوّل :جون2006ء)\n\n پچھلا صفحہ\nاگلا صفحہ"
        },
        {
            "صفحہ": 176,
            "متن": "بادشاہ ِحقیقی کا حکم\n٭ اللہ تعالیٰ نے جن مخلوقات کو کچھ اختیار بخشا ہے ‘جیسے جن وانس ‘ان کا اپنا پورا وجود بھی اللہ کے قانون میں جکڑا ہوا ہے ۔چنانچہ ہم اس بات پر قادر نہیں ہیں کہ اپنے جسم کے کسی حصے پر بالوں کی روئیدگی کو روک سکیں ۔ہمیں یہ اختیار حاصل نہیں ہے کہ جب چاہیں اپنے قلب کی حرکت کو روک دیں او رجب چاہیں اسے رواں کر دیں۔ اسی طرح ہم آنکھ سے سننے کا کام نہیں لے سکتے اور کان سے دیکھنے کا کام نہیں لے سکتے۔ معلوم ہوا کہ ہمارا اپنا وجود بھی ہمارے حکم کے تابع نہیں ہے ‘بلکہ اللہ تعالیٰ کے قوانین تکوینی وطبعی میں جکڑا ہوا ہے ۔گویا وہ بھی اسی بادشاہ ِحقیقی کا حکم مان رہا ہے ۔(مطالعہ قرآن حکیم کا منتخب نصاب جلداوّل :صفحہ214‘طبع دہم :اپریل2019ء)\nاذن خداوندی\n٭ اگر تم ایک علیم اور حکیم اللہ کو مانتے ہو کہ وہ ہرچیز پر قدرت رکھتا ہے اور یہ بھی تسلیم کرتے ہو کہ وہی اس کائنات کا اصل حکمران ہے اور اس کے اذن کے بغیر ایک پتّا تک نہیں ہل سکتا ‘تو اس کا لازمی اور منطقی نتیجہ یہ ہے کہ کوئی مصیبت ‘کوئی تکلیف‘ کوئی نقصان ‘کوئی حادثہ ‘کوئی موت ‘کوئی افتاد اور کسی بھی قسم کے ناخوشگوار واقعات وحوادث اذنِ خداوندی کے بغیر وارد او رظہور پذیر نہیں ہوسکتے ۔(مطالعہ قرآن حکیم کا منتخب نصاب جلداوّل :صفحہ233‘طبع دہم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 177,
            "متن": "حسنِ سلوک\n\nوالدین کے ساتھ حسنِ سلوک\n٭ والدین کے ساتھ حسنِ سلوک‘ ان کے ادب واحترام او رمعروف میں ان کی فرمانبرداری کے جو تاکیدی احکام قرآن وسُنّت نے دیے ہیں ‘ا س کی کوئی نظیر آپ کو کسی بھی دوسرے مذہب یانظام فکر میں نہیں ملے گی ۔(اسلام میں عورت کا مقام :صفحہ27 ‘طبع اوّل :اپریل 1984ء )\nماں کا احترام\n٭ اللہ اور رسول ﷺ کے بعد سب سے زیادہ احترام وتکریم کی مستحق ماں ہے ۔(اسلام میں عورت کا مقام :صفحہ29 ‘طبع اوّل :اپریل 1984ء )\nوالدین کا حق\n٭ اللہ سبحانہ وتعالیٰ کے بعد انسان سب سے زیادہ زیر بار احسان ہے اپنے والدین کا‘ جنہوں نے اسے پالا پوسا ‘اپنا پیٹ کا ٹ کراسے کھلایا پلایا ‘اپنے آرام کو تج کر اس کے آرام کی فکر کی ‘اس کی تکلیف پر بے چین ہوتے رہے ۔پھر اُن میں بالخصوص والدہ کا حق بہت فائق ہے۔ (ملفوظاتِ ڈاکٹر اسرار احمد ؒ ‘صفحہ102)\nبیٹی کا باپ ہونا\n٭ نبی اکرم ﷺ نے یہ تعلیم دی ہے کہ بیٹی کا باپ ہونا ہرگز موجب ِعار نہیں ہے ‘بلکہ موجب ِسعادت ہے ۔ (اسلام میں عورت کا مقام :صفحہ34 ‘طبع اوّل :اپریل 1984ء )\nحقوق وفرائض میں توازن\n٭ جہاں زیادہ ذمہ داری ہوگی ‘وہا ں اختیا ربھی زیادہ ہوگا ۔چنانچہ حقوق اور فرائض \n\n پچھلا صفحہ\nاگلا صفحہ"
        },
        {
            "صفحہ": 178,
            "متن": "میں اگر توازن ہوگا تو وہ معاشرہ صحیح رہے گا ‘اور اگراس کے اندر عدم توازن راہ پاگیا تواسی کانام ظلم ‘عدوان ‘زیادتی اور ناانصافی ہے۔(اُمُّ المُسَبِّحات‘یعنی سورۃ الحدید :صفحہ282‘طبع اوّل :جون2005ء)\nامن وسکون کا انحصار\n٭ فیملی ایک منظّم ‘مستحکم اور متحد ادارہ ہو‘ا س کے اندر نظم وضبط ہو۔اس لیے کہ پورے معاشرے کے امن وسکون کا انحصار اسی ادارے پر ہے ۔(اُمُّ المُسَبِّحات‘یعنی سورۃ الحدید :صفحہ283‘طبع اوّل :جون2005ء)\nمتوازن نظام\n٭ انسان محتاج ہے کہ وہ ایک متوازن نظام کے لیے اللہ تعالیٰ کی طرف رجوع کرے جو سب کا خالق ہے ۔(اُمُّ المُسَبِّحات‘یعنی سورۃ الحدید :صفحہ283‘طبع اوّل :جون2005ء)\n\n پچھلا صفحہ\nاگلا صفحہ"
        },
        {
            "صفحہ": 179,
            "متن": "خطباتِ قائد اعظم\n\nاسلام ایک مکمل ضابطہ حیات\n٭ ’’ اسلام ہمیں ایک مکمل ضابطہ حیات دیتاہے ۔یہ نہ صر ف ایک مذہب ہے بلکہ اس میں قوانین ‘فلسفہ او رسیاست سب کچھ ہے ۔درحقیقت اس میں وہ سب کچھ موجودہے جس کی ایک آدمی کو صبح سے رات تک ضرورت ہوتی ہے ۔جب ہم اسلام کا نام لیتے ہیں تو ہم اسے ایک کامل (دین )کی حیثیت سے لیتے ہیں۔ہمارا کوئی غلط مقصد نہیں‘ بلکہ ہمارے اسلامی ضابطہ کی بنیاد آزادی ‘عدل ومساوا ت اوراخوت ہے ۔‘‘(گیا ‘بہار کے مسلمانوںسے خطاب {11جنوری 1938ء }خطبات ِ قائدا عظم :صفحہ4‘طبع :ستمبر2007ء)\nآپ متحدرہیں\n٭ ’’ہمارے نبی کریم ﷺ نے اکیلے کام شروع کیا تھا۔یقیناًہم تناسب میں کم ہیں‘ لیکن یہ بات ہمارے لیے پریشانی کا باعث نہیں ہونی چاہیے ۔ 1300سال قبل ہمارے پیغمبر ﷺ نے اُس وقت اپنے عقیدے کی تبلیغ فرمائی جب ایک بھی مسلمان نہیں تھا ۔ 20سال کے عرصہ میں ہمارے نبی ﷺ نے نہ صرف عرب بلکہ مصر اور یورپ تک اپنا عقیدہ پھیلادیا‘ بلکہ انہیں اپنے زیر نگیں بھی کرلیا ۔اگر صرف ایک مسلمان یہ سب کچھ کرسکتا ہے تو نوکروڑ مسلمان کیوں نہیں کرسکتے ؟ اگر مسلمان نے کبھی شکست کھائی تو وہ دوسرے مسلمان ہی سے ۔میرا یہ کہنا ہے کہ اگر آپ متحد رہیں تو دنیا کی کوئی طاقت آپ کو دبا نہیں سکتی ۔‘‘(گیا ‘بہار کے مسلمانوں سے خطاب {13جنوری 1938ء }خطبات ِ قائدا عظم :صفحہ5‘طبع :ستمبر2007ء)\nاللہ تعالیٰ کا خلیفہ\n٭ ’’درحقیقت آدمی کو قرآن مجید میں اللہ تعالیٰ کاخلیفہ کہا گیا ہے ۔ اگر آدمی کی یہ \n\n پچھلا صفحہ\nاگلا صفحہ"
        },
        {
            "صفحہ": 180,
            "متن": "صراحت (توصیف ) کسی اہمیت کی حامل ہے تو ہمارایہ فرض ہے کہ ہم قرآن مجید پر عمل کریں ۔دوسرے انسانوں کے ساتھ ایسا ہی برتاؤ کریںجیسا اللہ تعالیٰ اپنی انسانی مخلوق کے ساتھ کرتا ہے۔وسیع معنوں میں یہ فرض ‘فرضِ محبّت وصبر ہے ۔میرا یقین ہیں کہ یہ فرض منفی نہیں بلکہ مثبت ہے ۔‘‘(عید کا پیغام:انسان اللہ تعالیٰ کا خلیفہ {بمبئی 13نومبر 1939ء }خطبات ِ قائدا عظم :صفحہ7‘طبع :ستمبر2007ء)\nاسلام اورہندودھرم\n٭ ’’اسلام اورہندودھرم محض مذاہب نہیں ہیں ‘ بلکہ درحقیقت وہ دومختلف معاشرتی نظام ہیں ۔چنانچہ اس خواہش کو خواب وخیال ہی کہنا چاہیے کہ ہندو اور مسلمان مل کر ایک مشترکہ قومیت تخلیق کرسکیں گے۔یہ لوگ آپس میں شادی بیاہ نہیں کرتے نہ ایک دستر خوان پر کھانا کھاتے ہیں ۔ میں واشگاف لفظوں میں کہتا ہوں کہ وہ دومختلف تہذیبوں سے واسطہ رکھتے ہیں ۔ اور ان تہذیبوں کی بنیاد ایسے تصوّرات اورحقائق پر رکھی گئی ہے جو ایک دوسرے کی ضد ہیں ‘بلکہ اکثر متصادم ہوتے رہتے ہیں ۔انسانی زندگی کے متعلّق ہندوؤں اورمسلمانوں کے خیالات اور تصوّرات ایک دوسرے سے مختلف ہیں ۔‘‘(اجلاس مسلم لیگ ‘لاہور’’دوقومی نظریہ ‘‘ {24-22مارچ 1940ء }خطبات ِ قائدا عظم :صفحہ8‘طبع :ستمبر2007ء)\nعلّامہ اقبال ایک متحرک شخصیت\n٭ ’’اقبال صرف ایک عظیم شاعرہی نہ تھے جوادبی دنیا کی تاریخ میں ایک بہترین ادیب جانے جاتے ‘ بلکہ وہ ایک متحرک شخصیت تھے‘جنہوں نے اپنی زندگی میں مسلمانوں کے قومی شعور کو بیدار کرنے میں نمایاں کردار اداکیا۔‘‘(علّامہ اقبال ؒ ایک حرکی (عملی ) شخصیت {25مارچ 1940ء }خطبات ِ قائدا عظم :صفحہ9‘طبع :ستمبر2007ء)\nپاکستان\n٭ ’’پاکستان نہ صرف ایک عملی منزل ہے بلکہ صرف یہی ایک ایسی منزل ہےجہاں \n\n پچھلا صفحہ\nاگلا صفحہ"
        },
        {
            "صفحہ": 181,
            "متن": "آپ اس خطہ میں اسلام کو مکمل تباہی سے بچاسکتے ہیں ۔ ہمیں ابھی لمبا راستہ طے کرناہے۔‘‘(علی گڑھ مسلم یونیورسٹی یونین سے خطاب {10مارچ 1941ء }خطبات ِ قائدا عظم :صفحہ9‘طبع :ستمبر2007ء)\nاقلیتوں کے ساتھ سلوک\n٭ ’’میں آپ کو اپنی کتاب قرآن مجید اوراپنی تاریخی روایات کے حوالہ سے یقین دلاتا ہوںکہ اسلام نے جہاں بھی اسے اقتدار حاصل ہوا ‘اقلیتوں کے ساتھ نہ صرف عادلانہ اورمنصفانہ بلکہ فیاضانہ سلوک کیا ہے ۔ یہ مسلمانوں پر ایک متبرک فرض ہے۔مَیں دوبارہ آپ کو یقین دلاتاہوں کہ جیسا بھی غلط اورجھوٹا پراپیگنڈہ کیا جائے ‘ اسلام‘ ہندو ‘ سکھ یادوسری اقلیتوں کے ساتھ بطورپاکستانی شہری برادرانہ سلوک قائم رکھے گا‘حالانکہ وہ عقیدہ میں مختلف ہوں گے۔ میرے نزدیک اس گمبھیر اور پیچیدہ مشکل کا واحد حل یہی ہے ۔ ‘‘(’’اقلیتوں کے ساتھ سلوک ‘‘اوٹامنڈکے ہندوؤںسے خطاب 23جون 41ء خطبات ِ قائدا عظم :صفحہ9‘طبع 2007ء)\nجسد ِواحد\n٭ ’’وہ کون سارشتہ ہے ‘جس میںمنسلک ہونے سے تمام مسلمان جسد ِواحدکی طرح ہیں؟ وہ کون سی چٹان ہے ‘جس پران کی ملّت کی عمارت استوارہے؟ وہ کون سا لنگرہے جس سے اس اُمّت کی کشتی محفوظ کردی گئی ہے ؟ وہ رشتہ ‘ وہ چٹان ‘ وہ لنگر خدا کی کتاب قرآن مجید ہے ۔ مجھے یقین ہے کہ جوں جوں ہم آگے بڑھتے جائیں گے‘ ہم میں زیادہ سے زیادہ اتحاد پیدا ہوتا جائے گا ۔ ایک خدا ‘ایک رسول ؐ ‘ ایک کتاب‘ ایک اُمّت ‘‘(اجلاس مسلم لیگ ‘کراچی {1943ء }خطبات ِ قائدا عظم :صفحہ10‘طبع :ستمبر2007ء)\nدوقومی نظریہ\n٭ ’’پاکستان اسی دن وجود میں آگیا تھا جب ہندوستان میں پہلا ہندو ‘مسلمان ہوا \n\n پچھلا صفحہ\nاگلا صفحہ"
        },
        {
            "صفحہ": 182,
            "متن": "تھا۔ یہ اس زمانے کی بات ہے جب یہاں مسلمانوں کی حکومت قائم نہیں ہوئی تھی ۔ مسلمانوں کی قومیت کی بنیاد کلمہ توحید ہے ‘وطن نہیں اورنہ ہی نسل ۔ ہندوستان کا جب پہلا ہندومسلمان ہوا تووہ پہلی قوم کا فردنہیں رہا۔ وہ ایک جداگانہ قوم کا فرد ہوگیا۔ ہندوستان میں ایک نئی قوم وجود میں آگئی ۔‘‘(’’دوقومی نظریہ‘‘مسلم یونیورسٹی علی گڑھ میں خطاب 8مارچ 44ء خطبات ِ قائدا عظم‘ صفحہ11‘طبع ستمبر 2007ء)\nغیرمسلم اقلیتوں کویقین دہانی\n٭ ’’قائد اعظم محمد علی جناح نے غیر مسلم اقلیتوں کو یقین دلایا کہ اگرپاکستان قائم ہوگیا تو ان کے ساتھ رواداری ‘انصاف اورفیاضی کاسلوک کیاجائے گا۔ اقلیتوں کو یہ حقوق قرآن مجید نے دیے ہیں اورمسلمانوں کی تاریخ ان کویہی سبق سکھاتی ہے ۔‘‘(غیر مسلم اقلیتوں کویقین دہانی {29مارچ 1944ء }خطبات ِ قائدا عظم :صفحہ11‘طبع :ستمبر2007ء)\nاسلامی معیشت\n٭ ’’ہمارا ہدف امیر کو امیر تربنانااوردولت کو چند ہاتھوں میں مرتکز کرنانہیں ہے۔ہمیں عوام کاعمومی معیارِ زندگی بلندکرناہوگا ۔ہمارا آئیڈیل سرمایہ داری نہیں اسلامی معیشت ہوگا ۔ اورعوام کی فلاح وبہبوداور ان کے مفادات مسلسل ہمارے پیش نظر رہنے چاہئیں۔‘‘(دہلی میں خطاب {6نومبر 1944ء }خطبات ِ قائدا عظم :صفحہ11‘طبع :ستمبر2007ء)\nمکمل رہنمائی\n٭ ’’ہمیں قرآن پاک ‘حدیث شریف اور اسلامی روایات کی طرف رجوع کرنا ہوگا‘ جن میں ہمارے لیے مکمل رہنمائی ہے‘ اگر ہم ان کی صحیح ترجمانی کریںاور قرآن پاک پر عمل پیرا ہوں۔‘‘({6مارچ 1946ء }خطبات ِ قائدا عظم :صفحہ12‘طبع :ستمبر2007ء)\n\n پچھلا صفحہ\nاگلا صفحہ"
        },
        {
            "صفحہ": 183,
            "متن": "پاکستان کا مطالبہ\n٭ ’’ہم نے پاکستان کا مطالبہ ایک زمین کا ٹکڑا حاصل کرنے کے لیے نہیں کیا تھا ‘بلکہ ہم ایک ایسی تجربہ گاہ حاصل کرناچاہتے ہیں جہاں ہم اسلام کے اصولوں کو آزماسکیں۔‘‘(اسلامیہ کالج ‘پشاور {13جنوری 1948ء }خطبات ِ قائدا عظم :صفحہ14‘طبع :ستمبر2007ء)\nہماری نجات کا واحد ذریعہ\n٭ ’’میرا ایمان ہے کہ ہماری نجات کا واحد ذریعہ اس سنہری اصولوں والے ’’ضابطہ حیات ‘‘ پر عمل کرنا ہے جو ہمارے عظیم واضح ِقانونِ پیغمبر ِاسلام ﷺ نے ہمارے لیے قائم کررکھا ہے ۔ ہمیں اپنی جمہوریت کی بنیادیں سچے اسلامی اصولوں اور تصوّرات پر رکھنی ہیں ۔ اسلام کا سبق یہ ہے : مملکت کے امور ومسائل کے بارے میں فیصلے باہمی بحث وتمحیص اور مشوروں سے کیا کرو ۔‘‘(سبی دربار ‘بلوچستان سے خطاب {14فروری 1948ء }خطبات ِ قائدا عظم :صفحہ15‘طبع :ستمبر 2007ء)\nاسلامی حکومت\n٭ ’’اسلامی حکومت کے تصوّر کا یہ امتیاز پیش نظر رہنا چاہیے کہ اس میں اطاعت اور وفاکشی کا مرجع خداکی ذات ہے‘ جس کی تعمیل کا ذریعہ قرآن مجید کے احکام اور اصول ہیں۔اسلام میں اصلاً نہ کسی بادشاہ کی اطاعت ہے ‘ نہ پارلیمنٹ کی ‘نہ کسی شخص اور ادارے کی۔ قرآن مجید کے احکام ہی سیاست ومعاشرت میں ہماری آزادی اورپابندی کی حدودمتعین کرسکتے ہیں ۔ دوسرے الفاظ میں اسلامی حکومت قرآن کے اصول واحکام کی حکومت ہے ۔‘‘(اسلامی حکومت ‘ قرآن کے اصول واحکام کی حکومت ہے کراچی‘ 48ء خطبات ِ قائدا عظم :صفحہ15‘طبع 2007ء)\nمثالی معاشی نظام\n٭ ’’اگرہم نے مغرب کا معاشی نظریہ اور نظام اختیار کیا تو عوام کی پُرسکون خوشحالی \n\n پچھلا صفحہ\nاگلا صفحہ"
        },
        {
            "صفحہ": 184,
            "متن": "حاصل کرنے کے اپنے نصب العین میں ہمیں کوئی مدد نہ ملے گی ۔ ہمیں دنیا کے سامنے ایک مثالی معاشی نظام پیش کرناہے جو انسانی مساوات اور معاشرتی انصاف کے سچے اسلامی تصوّرات پر قائم ہو ۔‘‘(سٹیٹ بینک آ ف پاکستان کے افتتاح پرخطاب 15جولائی 48ءخطبات ِ قائدا عظم :صفحہ16‘طبع 2007ء)\nرسولِ خدا ﷺ کا روحانی فیض\n٭ قائد اعظم محمد علی جناح نے اپنی وفات بتاریخ 11ستمبر 1948ء سے دوتین دن پہلے پروفیسر ڈاکٹر ریاض علی شاہ سے فرمایا :’’تم جانتے ہو کہ جب مجھے یہ احساس ہوتا ہے کہ پاکستان بن چکا ہے تو میری روح کو کس قدر اطمینان ہوتا ہے ! یہ مشکل کام تھا اورمیں اکیلا اسے کبھی نہیں کرسکتا تھا ۔میرا ایما ن ہے کہ یہ رسولِ خدا ﷺ کا رُوحانی فیض ہے کہ پاکستان وجود میں آیا ۔ اب یہ پاکستانیوں کا فرض ہے کہ وہ اسے خلافت راشدہ کا نمونہ بنائیں تاکہ خدا اپنا وعدہ پورا کرے اور مسلمانوں کو زمین کی بادشاہت دے ۔‘‘(قائد اعظم محمد علی جناح کی وفات {11ستمبر 1948ء }خطبات ِ قائدا عظم :صفحہ16‘طبع :ستمبر2007ء)\n\n پچھلا صفحہ\nاگلا صفحہ"
        },
        {
            "صفحہ": 185,
            "متن": "دین و مذہب\n\nدین اور مذہب میں فرق\n٭ دین اور مذہب میں بنیادی فر ق کو سمجھ لیجیے! مذہب ایک جزوی حقیقت ہے ‘یہ صرف چند عقائد اور کچھ مراسم عبودیت کے مجموعے کا نام ہے ‘جبکہ دین سے مراد ہے ایک مکمل نظام جو زندگی کے تمام پہلوؤں پر حاوی ہو ۔(سورۃ الصف :صفحہ 44‘طبع اوّل :اپریل 2001ء)\nدین انگریز\n٭ اس برعظیم میں دین انگریز کا تھا ‘law of the landاُس کا تھا ‘دین انگریز کے تحت اسلام نے سمٹ کر ایک مذہب کی صورت اختیار کرلی تھی کہ نمازیں جیسے چاہو پڑھو ‘انگریز کوکوئی اعتراض نہ تھا ‘اذانیں بخوشی دیتے رہو ‘وراثت اور شادی بیاہ کے معاملات بھی اپنے اصول کے مطابق طے کرلو ‘لیکن ملکی قانون انگریز کی مرضی سے طے ہوگا۔یہ معاملہ تاج برطانیہ کی sovereighntyکے تحت ہوگا ‘اس میں تم مداخلت نہیں کرسکتے ! یہ تھا وہ تصوّر جس کے بارے میں اقبال نے بڑی خوبصورت پھبتی چست کی تھی :ـ ؎\n\n\nمُلاّ کوجو ہے ہند میں سجدے کی اجازت\nناداں یہ سمجھتا ہے کہ اسلام ہے آزاد!\n(سورۃ الصف :صفحہ45‘طبع اوّل :اپریل 2001ء)\n\n\n\n\n\nاسلام :دین یامذہب ؟\n٭ دیکھیے ایک ہے اسلام مسجدوں والا‘نمازوں والا ‘روزوں والا ‘حج والا ۔وہ تو انڈیا میں بھی ہے ‘امریکہ میں بھی ہے ۔وہاں مسجدیں بن رہی ہیں ‘روزے رکھے جارہے ہیں‘ عیدیں منائی جاتی ہیں ‘یعنی اسلام مذہب کی حیثیت سے دنیا میں ہرجگہ موجود \n\n پچھلا صفحہ\nاگلا صفحہ"
        },
        {
            "صفحہ": 186,
            "متن": "ہے ‘لیکن اسلام بحیثیت دین کہیں نہیں ہے ۔دین کہتے ہیں مکمل نظام حیات کو‘ اورقرآن میں اسلام کے لیے ہمیشہ لفظ دین آیا ہے ‘مذہب نہیں آیا‘پورے قرآن میں لفظ مذہب ہے ہی نہیں ۔حدیث میں بھی میری معلومات کی حدتک لفظ مذہب نہیں آیا ۔ (توبہ کی عظمت اور تاثیر :صفحہ 51‘طبع اوّل :نومبر 2011ء)\nنظام:اللہ کا یا غیر اللہ کا؟\n٭ نظام ایک ہی رہے گا ۔اللہ کا نظام ہوگا یا غیر اللہ کا ہوگا۔نظام دوہرگز نہیں ہوسکتے‘ جبکہ ایک خطہ زمین میں مذاہب بیک وقت بہت سے ممکن ہیں۔(مطالعہ قرآن حکیم کا منتخب نصاب جلددوم :صفحہ107‘طبع ہشتم :اپریل2019ء)\nدین ومذہب\n٭ دین جب مغلوب ہوتا ہے توایک مذہب کی شکل اختیار کرلیتا ہے ۔اس صورت میں وہ دین نہیں رہتا ‘بلکہ مذہب بن جاتا ہے۔(مطالعہ قرآن حکیم کا منتخب نصاب جلددوم :صفحہ107‘طبع ہشتم :اپریل2019ء)\nدین\n٭ دین ہے ہی وہ کہ جو غالب ہو۔اگرمغلوب ہے تووہ دین نہیں رہے گا ‘بلکہ ایک مذہب کی صورت میں سمٹ اور سکڑ جائے گا ‘ اس کی اصل حیثیت مجروح ہوجائے گی۔(مطالعہ قرآن حکیم کا منتخب نصاب جلددوم :صفحہ108‘طبع ہشتم :اپریل2019ء)\nنظام ِدین ِحق\n٭ مثبت بات یہ ہے کہ اپنے تن من دھن کا کم سے کم حصّہ اپنے لیے اوراپنے اہل وعیال کے لیے رکھا جائے‘باقی سارے کاسارااس نظام کو uprootکرکے اس کی جگہ پر نظام دین حق کو قائم کرنے کے لیے صرف کردیا جائے۔(قرآن حکیم اورہم :صفحہ381‘طبع چہارم :ستمبر2015ء)\n\n پچھلا صفحہ\nاگلا صفحہ"
        },
        {
            "صفحہ": 187,
            "متن": "اسلام مذہب نہیں دین\n٭ ہماری گفتگو میں عام طور پر پوچھا جاتا ہے : آپ کا مذہب کیا ہے ؟ اور جواب میں’’اسلام ‘‘ کہہ دیا جاتاہے۔ حالانکہ اسلام مذہب نہیں ‘دین ہے ۔بلکہ صحیح تر الفاظ میں یوں کہنا چاہیے کہ اسلام صرف مذہب نہیں ‘بلکہ ایک کامل دین ہے۔(خُطبات ِسیرت : طبع اوّل :مئی2017ء)\nسیاست دین کا حصّہ\n٭ ہمارے دین میں سیاست بھی ہے ‘حکومت کے معاملات بھی ہیں ۔ہمارا دین انسانی زندگی کے تمام گوشوں کا احاطہ کرتا ہے‘چاہے وہ انفرادی زندگی سے متعلّق ہوں یا اجتماعی زندگی سے۔ (قرب ِالٰہی کے دومراتب:صفحہ 69‘طبع اوّل :جون 1988ء)\nسیکولرزم\n٭ سیکولرزم کے معنی مذہب کی نفی نہیں ہیں ‘وہ تو مذہب کا اثبات کرتاہے ‘البتہ دین کی نفی کرتا ہے۔ (خُطبات ِسیرت :صفحہ49‘طبع اوّل :مئی2017ء)\nدین کا دامن\n٭ ہم اپنے دین پر عمل کرتے ہوئے دنیا کا نہ صرف مقابلہ کریں گے ‘بلکہ اس سے آگے بڑھ کر دکھائیں گے ‘لیکن آگے بڑھنے کے شوق میں محمد رسول اللہ ﷺ کے لائے ہوئے دین کا دامن ہاتھ سے ہرگز نہ چھوڑیں گے۔(خلافت کی حقیقت :صفحہ151‘طبع اوّل :اکتوبر 1996ء)\nنظام خلافت کے بعد\n٭ خلافت راشدہ کے بعد تدریجاً جب خلافت کا نظام ختم ہوا اور ملوکیت آئی‘ جاگیرداری آئی ‘ سرمایہ داری آئی ‘تو دین سکڑ کر مذہب کی صورت اختیار کرگیا۔ اب یہ صرف عقائد اور نماز ‘روزہ ‘حج اور زکوٰۃ تک محدود ہوگیا ۔(اُمُّ المُسَبِّحات‘یعنی سورۃ الحدید :صفحہ292‘طبع اوّل :جون2005ء)\n\n پچھلا صفحہ\nاگلا صفحہ"
        },
        {
            "صفحہ": 188,
            "متن": "دعا\n\nاللہ سے دعا\n٭ جب بندہ اللہ سے دعا کرتا ہے تو ثابت ہوتا ہے کہ وہ اللہ کو سمیع وبصیر او رمجیب الدعوات ہی نہیں ‘علٰی کُلِ شَیْ ءٍ قَدِیْر بھی سمجھتا ہے ‘تب ہی تو اس سے اپنی حاجت روائی اور مشکل کشائی کی استدعا کررہا ہے۔(عقل ‘فطرت اور ایمان :صفحہ 24‘طبع اوّل :اپریل 1997ء)\nدعا کے لیے وضو کی شرط نہیں\n٭ دعا کے لیے وضو بھی شرط نہیں ‘آپ حالت ِناپاکی میں بھی دعا مانگ سکتے ہیں ‘دعا پر کوئی قدغن نہیں ہے ‘آپ ہر حال میں اپنے رب کے حضور دست ِسوال دراز کرسکتے ہیں ۔(عظمت ِصیام وقیام رمضان المبارک :صفحہ39‘طبع اوّل :مارچ1991ء )\nدعا نہ رد ہوتی ہے اور نہ ضائع\n٭ نبی رحمت ﷺ نے یہ خوشخبری دی ہے کہ بندئہ مؤمن کی کوئی دعا نہ رد ہوتی ہےنہ ضائع ۔وہ جس چیز کے لیے دُعا کرتا ہے اگر وہ اللہ تعالیٰ کے علم کاملہ میں بندے کے حق میں مفید ہوتی ہے تو اسے وہی عطاکردی جاتی ہے ‘یا پھر اس سے بہتر چیز عنایت ہوجاتی ہے ‘یا پھر اللہ ربّ الکریم اس دُعا کوبندے کے حق میں نیکی قرارد ے کر اس کے اجروثواب کو آخرت کے لیے محفوظ فرمالیتا ہے ‘ا س دعا کے عوض اس کے نامہ اعمال میں سے بہت سی برائیوں کے داغ دھودیے جاتے ہیں ۔(عظمت ِصیام وقیام رمضان المبارک :صفحہ39‘طبع اوّل :مارچ1991ء )\nمسافرکی دعا\n٭ حالت ِ سفرمیں دعا کی مقبولیت کی آنحضور ﷺ کی طرف سے خبردی گئی ہے۔ مسافرت چونکہ مسکنت کی حالت ہوتی ہے ‘انسان بے یارومددگار ہوتا ہے ‘اجنبیوں \n\n پچھلا صفحہ\nاگلا صفحہ"
        },
        {
            "صفحہ": 189,
            "متن": "میں ہوتاہے‘توواقعہ یہ ہے کہ سفر کی حالت میں دُعا دل سے نکلتی ہے اور جو دُعا دل سے نکلے وہ اثر رکھتی ہے اور قبول ہوتی ہے ۔(توحید ِعملی :صفحہ50‘طبع اوّل :مارچ 1985ء)\nدعا\n٭ اللہ تعالیٰ ہم سب کو نفاق اور منافقانہ کردار سے محفوظ رکھے ۔دولت ایمان دنیا میں عطا کرے اور مرتے دم تک ایمان نصیب رہے اور آخرت میں اہل ایمان کے ساتھ حساب اورجنّت میں داخلہ ملے ۔آمین یا رب العالمین !(حقیقت ِایمان :صفحہ159‘طبع اوّل :فروری 2003ء)\nنئے اسلامی سال کی آمد\n٭ اسلامی تقویم کے اعتبار سے نئے سال کی آمد پر آپ کی خدمت میں ہدیہ تبریک پیش کرتاہوں اوردعاکرتاہوں کہ یہ سال ہمارے لیے امن وامان اورسلامتی واسلام کا سال ثابت ہو۔ (سانحہ کربلا:صفحہ 4‘طبع اوّل :اکتوبر 1983ء)\nدعاؤں میں اثر\n٭ دعاؤں میں اثر تب ہوگا ‘جب ہم اپنے عمل سے ثابت کردیں گے کہ ہم دعا کے اہل ہیں۔ (خلافت کی حقیقت :صفحہ159‘طبع اوّل :اکتوبر 1996ء)\nاللہ سے مانگو\n٭ اللہ واسع بھی ہے اورعلیم بھی ہے ۔جومانگناہے ‘اس سے مانگو ۔البتہ اس پر راضی بھی رہو کہ جو اُس نے ہمیں دیا ہے ‘یقیناًیہی ہمارے لیے خیر ہے۔(حزب اللہ کے اوصاف :صفحہ114‘طبع اوّل :جون2006ء)\nشب کی تنہائی\n٭ شب کی تنہائی میں اپنے رب کے حضور مخالفین کی ہدایت کی دعائیں مانگو۔(مطالعہ قرآن حکیم کا منتخب نصاب جلداوّل :صفحہ110‘طبع دہم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 190,
            "متن": "عبادت کا جوہر\n٭ دُعا عبادت کاجوہر ہے ‘بلکہ دعا ہی عبادت ہے ۔درحقیقت دعا اس نسبت کو ظاہر کرتی ہے جو بندے او رربّ کے مابین ہے اور عبد اور معبود کے مابین تعلّق دعا ہی کے ذریعے استوار او رمستحکم ہوتا ہے ۔(مطالعہ قرآن حکیم کا منتخب نصاب جلداوّل :صفحہ169‘طبع دہم :اپریل2019ء)\nاہل وعیال کے لیے دُعا\n٭ جو شخص خود نیک ہوگا اور سیدھے راستے پرزندگی بسر کررہا ہوگا ‘لازماًاس کی تمنا ہوگی کہ اُس کے اہل وعیال بھی اسی راستہ پر چلیں اور وہ بھی تقویٰ اور احسان کی روش اختیار کریں۔لہٰذا وہ اپنے رب سے دعا کرتے رہتے ہیں کہ {رَبَّنَا ھَبْ لَنَا مِنْ اَزْوَاجِنَا وَذُرِّیّٰتِنَا قُرَّۃَ اَعْیُنٍ}(الفرقان:۷۴)’’اے ہمارے رب ! ہمیں اپنی بیویوں اور اپنی اوّلاد سے آنکھوں کی ٹھنڈک عطا فرما‘‘۔ایک مؤمن کی آنکھوں کی ٹھنڈک اسی میں ہے کہ اس کی اوّلادبھی ایمان واسلام اورتقویٰ واحسان کے راستہ پر گامزن ہو ‘ اس کے گھر میں بِروتقویٰ کا ماحول ہو۔(مطالعہ قرآن حکیم کا منتخب نصاب جلداوّل :صفحہ364‘طبع دہم :اپریل2019ء)\nاللہ کو پکارو\n٭ اللہ کو پکارو ‘اللہ سے دعا کرو‘اللہ سے مدد مانگو ۔اللہ تعالیٰ جس ذریعے سے چاہے آپ کی ضرورت پوری کردے ۔وہ کسی انسان کے دل میں ڈال دے ‘کسی فرشتہ کو مامور کردے‘یہ اُس کا اختیارِ مطلق ہے ۔(مطالعہ قرآن حکیم کا منتخب نصاب جلداوّل :صفحہ392‘طبع دہم :اپریل2019ء)\nاسلامی ریاست کے لیےدعا\n٭ اللہ کرے کہ وہ دن جلدازجلد پاکستان پر طلوع ہو کہ اسلامی ریاست کے جوبھی تقاضے ہیں ان پر بھرپور انداز اور عزم بالجزم سے اقدامات شروع ہوں۔(مطالعہ قرآن حکیم کا منتخب نصاب جلداوّل :صفحہ463‘طبع دہم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 191,
            "متن": "دُنیا\n\nحُبِّ دُنیا کی علامت\n٭ حبِّ دنیا نے پوری طرح انسانی ذہن پر اپنے پنجے گاڑ رکھے ہیں۔حُبِّ دُنیا کی علامت ہے حُبِّ مال ۔(ملفوظاتِ ڈاکٹر اسرار احمد ؒ ‘صفحہ232‘طبع اوّل ‘دسمبر 2015ء)\nغیب\n٭ جو چیزیں اللہ نے انسانوں کی نگاہ سے اوجھل رکھی ہیں ‘وہ غیب ہیں ۔اس لیے کہ ہمیں اس دنیا میں امتحان کے لیے بھیجا گیا ہے ۔اگر سارے حقائق ہماری نگاہوں کے سامنے ہوں تو پھر امتحان کیسا! (حقیقت واقسام شرک :صفحہ70 ‘طبع اوّل :اکتوبر 2008ء )\nسب سے بڑی گمراہی\n٭ دنیا میں سب سے بڑی گمراہی یہی رہی کہ فلاں چیز ہمارے آباءواَجداد سے چلی آرہی ہے ۔توکیا آباء واَجداد گمراہ نہیں ہوسکتے تھے؟یہ کوئی دلیل نہیں ہے۔(بصائر :صفحہ68 ‘طبع اوّل :مارچ2006ء )\nطویل المیعاد منصوبہ\n٭ پچھلی چارصدیوں کے دوران میں تجدید دین کا ساراکام برعظیم پاک وہند میں ہوا اور اس عرصہ میں تما م مجددین اعظم اسی خطے میں پیدا ہوئے ۔جس سے ثابت ہوتا ہے کہ مشیت ِایزدی اور حکمت ِخداوندی میں کوئی طویل المیعاد منصوبہ اس خطہ ارضی کے ساتھ وابستہ ہے۔(مسلمان اُمتوں کا ماضی ‘حال اور مستقبل :صفحہ139‘طبع اوّل :اکتوبر 1993ء)\nمیری اُمید\n٭ اللہ کی قدر ت سے کچھ بھی بعید نہیں ہے ۔چنانچہ صرف اُسی کے فضل وکرم کے \n\n پچھلا صفحہ\nاگلا صفحہ"
        },
        {
            "صفحہ": 192,
            "متن": "سہارے اور اسی کی قدرت ِکاملہ کی بناپر میری یہ امید قائم ہے کہ‘ ان شاء اللہ ‘اسی سرزمین پاکستا ن وافغانستان سے اس عمل کا آغاز ہوگا ‘ جس کے نتیجے میں عالمی سطح پرع \n\n\n\n\n’’شب گریزاں ہوگی آخر جلوئہ خورشید سے ‘‘\n\n\n\n\n اور ع \n\n’’ یہ چمن معمور ہوگا نغمہ ٔتوحید سے !‘‘\n\n\n\n\n کی کیفیت پیدا ہوکر رہے گی ۔(مسلمان اُمتوں کا ماضی ‘حال اور مستقبل :صفحہ142‘طبع اوّل :اکتوبر 1993ء)\nدنیا سے جدائی\n٭ دنیا سے جدائی انسان کا مقدّر ہے ۔یہاں کی دولت اسے یہیں چھوڑنی ہے ۔رہنے والی دولت وہ ہے جو اللہ کے پاس ہے۔(توحید ِعملی :صفحہ187‘طبع اوّل :مارچ 1985ء)\nجو اللہ چاہے\n٭ دنیا میں جن مادی اسباب کی ضرورت ہوتی ہے ‘وہ سب آپ کے پاس ہوں اورپھر بھی آپ کو یہ یقین نہ ہو کہ ان سے کچھ ہوگا ‘بلکہ یقین یہ ہو کہ ہوگا وہی جو اللہ چاہے گا۔ (توحید ِعملی :صفحہ188‘طبع اوّل :مارچ 1985ء)\nحُبّ ِ دنیا\n٭ باطنی امراض میں تکبر سب سے بڑا روگ ہے ‘حُبِّ مال او رحُبِّ جاہ بہت بڑے بڑے روگ ہیں او ران سب روگوں کو جمع کریں تو وہ اصطلاح بنے گی :حُبِّ دُنیا۔(اصلاح معاشرہ کاقرآنی تصور :صفحہ105‘طبع اوّل :نومبر 2018ء)\nعاجلہ\n٭ انسانوں کو دنیا کی زندگی بہت محبوب ہے ‘ اس لیے کہ اس میں راحت بھی نقد ہے اور تکلیف بھی نقد ( اس لیے اس کو ’’عاجلہ ‘‘ کہا گیا ہے)۔(قرآن حکیم کی سورتوں کے مضامین کا اجمالی تجزیہ(حصّہ دوم) :صفحہ204‘طبع اوّل :اپریل 2017ء)\n\n\n\n\n٭ لفظ ’’عاجلہ ‘‘ عجلت سے بنا ہے ‘ اس سے مراد ’’دنیا ‘‘ ہے ۔اس لیے کہ اس کا نفع بھی \n\n پچھلا صفحہ\nاگلا صفحہ"
        },
        {
            "صفحہ": 193,
            "متن": "فوری اور نقد ہے اورنقصان بھی فوری اور نقد ہے ۔(مطالعہ قرآن حکیم کا منتخب نصاب جلداوّل :صفحہ281‘طبع دہم :اپریل2019ء)\nحُبِّ عاجلہ\n٭عجلت پسند ی تو وہ شے ہے جو نیکی اور خیر کے کاموں کے ساتھ بھی مناسبت نہیں رکھتی‘ کجا یہ کہ انسان پر ’’ حُبِّ عاجلہ ‘‘کا ایسا غلبہ ہوجائے کہ اس کی ساری جدّوجُہد ‘سعی ومحنت اورتگ ودوکا مقصود ومطلوب ہی صرف ’’عاجلہ‘‘ یعنی دنیا کی دولت وثروت اورجاہ وحشمت کا حصول بن کررہ جائے ۔(مطالعہ قرآن حکیم کا منتخب نصاب جلداوّل :صفحہ291‘طبع دہم :اپریل2019ء)\nاسلام کا نظا م عدل اجتماعی\n٭ آج روئے زمین پر مسلمانوں کی متعدد حکومتیں اور بادشاہتیں ضرور موجود ہیں ‘لیکن زمین پر کوئی ایک انچ جگہ بھی ایسی نہیں جہاں اسلام کا نظامِ عدلِ اجتماعی اپنی اصل شکل میں موجود ہو ۔ (حقیقت ِایمان :صفحہ19‘طبع اوّل :فروری 2003ء)\nکائنات\n٭ یہ کائنات نہ ہمیشہ سے ہے او رنہ ہمیشہ رہے گی ۔یہ ایک خاص وقت تک کے لیے پیدا کی گئی ہے ۔ (حقیقت ِایمان :صفحہ51‘طبع اوّل :فروری 2003ء)\nمال ودولت کی محبّت\n٭ باطن کے اصنام میں مال ودولت کی وہ محبّت بھی شامل ہے‘جس کے حصول میں حلال وحرام کی تمیز ختم ہوجائے ۔(مطالعہ قرآن حکیم کا منتخب نصاب جلداوّل :صفحہ92‘طبع دہم :اپریل2019ء)\nحُبِّ مال\n٭ز حُبِّ دنیا کا سب سے بڑا نشان ‘ اس کی سب سے بڑی علامت (symbol) حُبّ مال ہے ۔ (مطالعہ قرآن حکیم کا منتخب نصاب جلداوّل :صفحہ325‘طبع دہم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 194,
            "متن": "دارالامتحان\n٭ یہ دنیا درحقیقت دارالامتحان ہے ۔یہاں خیر وشرکی کشمکش اور ایک چومکھی جنگ لڑی جاری ہے ۔(مطالعہ قرآن حکیم کا منتخب نصاب جلداوّل :صفحہ101‘طبع دہم :اپریل2019ء)\nدُنیوی مصروفیات\n٭ نہ انسان دُنیوی مصروفیات میں اتنا گم ہوجائے کہ اقامت ِصلوٰۃ کا اہتمام نہ رہے اور نہ مال کی محبّت اس پر اتنی غالب آجائے کہ زکوٰۃ ادا کرنی بھی دوبھر نظر آنے لگے ۔ (مطالعہ قرآن حکیم کا منتخب نصاب جلداوّل :صفحہ193‘طبع دہم :اپریل2019ء)\nمسابقت کا جذبہ\n٭ واضح رہے کہ مسارعت اور مسابقت کاجذبہ بھی طبع انسانی میں ودیعت شدہ موجود ہے‘ چنانچہ ہرانسان دوسرے لوگوں سے آگے نکلنا اور بڑھنا چاہتاہے ۔قرآن مجید مسارعت ومسابقت کے اس جذبہ کے رُخ کو خیر کی طرف موڑ دینا چاہتاہے ۔وہ انسان کو تعلیم دیتا اور تلقین کرتا ہے کہ ’’دنیا ‘‘ یعنی دُنیوی دولت وثروت اور جاہ وحشمت کے حصول میں ایک دوسرے سے آگے نکلنے کی سعی وکوشش کرنے کے بجائے تم بھلائیوں میں ‘نیکیوں میں ‘خیر میں ‘خدمت ِخلق میں ‘عبادات کی بجاآوری میں‘ دین کے احکام اور اس کے اوامر ونواہی کی تکمیل میں ‘دین کی دعوت وتبلیغ اور نشرواشاعت کی سعی وجُہد میں اور اقامت ِدین اور غلبۂ دین کے لیے انفاقِ مال اور بذلِ نفس میں ایک دوسرے سے آگے نکلنے کی کوشش کرو ۔یہ اللہ کی مغفرت اور جنّت کے شاہ درے ہیں ۔(مطالعہ قرآن حکیم کا منتخب نصاب جلداوّل :صفحہ292‘طبع دہم :اپریل2019ء)\nمال واوّلاد کی محبّت\n٭ مال واوّلاد کی طبعی محبّت اپنی جگہ صحیح اوردرست ہے ‘لیکن بسا اوقات یہ طبعی وفطری محبّت حدِّ اعتدال سے تجاوز کرکے اس درجہ بڑھ جاتی ہے کہ انسان اپنے اہل وعیال \n\n پچھلا صفحہ\nاگلا صفحہ"
        },
        {
            "صفحہ": 195,
            "متن": "کی محبّت کی وجہ سے اللہ کے حلال کو حرام اور حرام کو حلال کر بیٹھتا ہے۔بیویوں کی فرمائشیں پوری کرنے ‘اوّلاد کو اچھے سے اچھا کھلانے پلانے اوران کو اعلیٰ تعلیم دلانے کے لیے انسان حرام میں منہ مارنے لگتاہے۔گویا یہ محبّت نتیجہ کے اعتبار سے اس کے لیے محبّت نہیں بلکہ عداوت بن جاتی ہے اوراس کی عاقبت کی تباہی وبربادی کا سبب بن جاتی ہے۔ (مطالعہ قرآن حکیم کا نصاب جلداوّل:صفحہ388‘طبع دہم :اپریل2019ء)\nپوری دنیا کی حیثیت\n٭ اب پوری دنیا کی حیثیت ایسی ہے جیسے کسی زمانہ میں ایک شہر ہوتا تھا اوراس کے محلے ہوتے تھے ۔ذرائع ابلاغ ومواصلات اتنے ترقی کرگئے ہیں کہ فاصلے قریباً معدوم کے درجے میں آگئے ہیں ۔(مطالعہ قرآن حکیم کا منتخب نصاب جلداوّل :صفحہ491‘طبع دہم :اپریل2019ء)\nحالات کا تقاضا\n٭ حالات کا تقاضا یہ ہے کہ نوع انسانی ایک وحدت بنے ۔واقعہ یہ ہے کہ اس وقت اس کی شدید ضرورت ہے کہ نیشنل سٹیٹس ختم ہوجائیں اور ایک عالمی سٹیٹ قائم ہو ۔(مطالعہ قرآن حکیم کا منتخب نصاب جلداوّل :صفحہ491‘طبع دہم :اپریل2019ء)\nعالمی جنگ\n٭ اگر کہیں حادثاتی طورپر عالمی جنگ شروع ہوگئی توہم نہیں کہہ سکتے کہ کیا انجام ہوگا ! شاید یہ نوع انسانی کی اجتماعی خودکشی بن جائے ۔(مطالعہ قرآن حکیم کا منتخب نصاب جلداوّل :صفحہ491‘طبع دہم :اپریل2019ء)خانہ کعبہ کا طواف٭ فرشتے بیت الحرام میں خانہ کعبہ کا بھی طواف کرتے ہیں ۔پھر جان لیجیے کہ یہ ہماری نگاہوں سے مخفی عالم غیب کی ایک دنیا ہے ۔ یقیناً اس کا ایک وجودہے ‘چاہے وہ ہمیں نظر نہ آئے ۔ (رسول اکرم ﷺ اور ہم :صفحہ403‘طبع دوم :جولائی2014ء) \n\n پچھلا صفحہ\nاگلا صفحہ"
        },
        {
            "صفحہ": 196,
            "متن": "دعوت وتبلیغ\n\nدعوت وتبلیغ کا کام\n٭ نبوت کا سلسلہ ختم ہونے کے بعد اب نبی تو کوئی نہیں آئے گا ‘چنانچہ اب دعوت و تبلیغ کا کام تمام تر اُمت مسلمہ پر بحیثیت مجموعی فرض ہوگیا ہے۔(تنظیم اسلامی کی دعوت :صفحہ 18‘طبع اوّل اکتوبر 1995ء)\nعبادت ِربّ کی دعوت\n٭ عبادت ِرب پہلے رسول کی دعوت تھی اور یہی آخری رسول کی دعوت ہے ‘فرق صرف یہ ہے کہ نبی آخرالزمان ﷺ سے پہلے کے تمام رسولوں کی دعوت صرف اپنی قوم کی طرف تھی جبکہ آپ ﷺ کی دعوت پوری نوع انسانی کی طرف ہے ۔(قرآن کا لائحہ عمل :صفحہ 11‘طبع اوّل:اکتوبر 2004ء)\nنورِہدایت\n٭ نورِہدایت کا عام کرنا ‘اس سے ماحول کو منورکرنا اور اس کا افشا کرناہمارے ذمہ ہے۔(قرآن حکیم کی قوت ِتسخیر :صفحہ 12‘طبع اوّل:اکتوبر 1998ء)\nدعوت الی اللہ\n٭ دعوت الی اللہ ایک طرف توازروئے قرآن اُمت مسلمہ کا مقصد ِوجود اور فرضِ منصبی ہے اوردوسری طرف ہمارے پیغمبر ﷺ کی مؤکد ترین سُنّت ہے ۔(دعوت الی اللہ :صفحہ 8‘طبع اوّل :مارچ 1975ء)\nاحیائے سُنّت کا اجروثواب\n٭ آپ حضرات نے حضور ﷺ کی یہ حدیث بہت مرتبہ سنی ہوگی کہ جس نے میری کسی ایک سُنّت کو زندہ کیا ‘جس پر عمل متروک ہوچکا ہو ‘تواس کو سو شہیدوں کا اجر و ثواب ملے گا ۔میں آج آپ کو اس بات کی دعوت دیتا ہوں کہ آپ آنحضرتﷺ \n\n پچھلا صفحہ\nاگلا صفحہ"
        },
        {
            "صفحہ": 197,
            "متن": "کی سُنّت ِدعوت کوزندہ کریں اور اس کی ایک ہی صورت ہے اور وہ یہ کہ آپ میں سے ہر شخص یہ فیصلہ کرے کہ آج سے میں ’’دین کا داعی‘‘ اللہ کی طرف پکارنے والا اور حضورﷺ کی سُنّت ِدعوت کا ادنیٰ متبع ہوں ۔(دعوت الی اللہ :صفحہ 11‘طبع اوّل :مارچ 1975ء)\nدعوت الی اللہ کا اصل ہدف\n٭ دعوت اللہ اور اُس کے دین کی طرف ہونی چاہیے‘ نہ کہ کسی خاص فردیا گروہ‘ یاجماعت یا فرقے یا مسلک کی طرف ۔ (دعوت الی اللہ :صفحہ 13‘طبع اوّل :مارچ 1975ء)\nرسول اللہ ﷺ کے مشن کی تکمیل\n٭ اس کتاب (قرآن مجید ) کو مضبوطی سے تھام کر ‘ اس کے داعی ‘علمبردار اور پیغامبربن کر ہمیں دنیا کے سامنے کھڑے ہونا ہے ۔رسول اللہ ﷺ کے مشن کی تکمیل کے لیے جدّوجُہد کا یہی صحیح طریقہ ہے اور اس میں دُنیوی واُخروی فوز وفلاح مضمر ہے۔ (نبی اکرم ﷺ سے ہمارے تعلق کی بنیادیں :صفحہ48‘طبع :مارچ2020ء)\nدعوت ِحق\n٭ حق کی دعوت کودنیا میں بالعموم گوارانہیں کیا جا تا اور اس کی مزاحمت لازماً ہوتی ہے‘ چنانچہ اہل ِحق کو لازماً تکالیف او رمصائب کا سامنا رہتا ہے ۔(راہِ نجات سورۃ العصر کی روشنی میں :صفحہ 56‘طبع اوّل :ستمبر 1973ء)\nہدایت\n٭ نبی ﷺ کے ذریعے سے اللہ کی جوہدایت ہم تک پہنچی ہے ‘ہم پر یہ فرض عائد ہوتا ہے کہ اس ہدایت کو دوسرے لوگوں تک پہنچائیں ۔(عزم تنظیم:صفحہ62‘طبع اوّل :جون1991ء) \nمنہاجِ ابراہیمی ؑ\n٭ اگلے وقتوں کے مشائخ عظام ‘دین کے عالم بھی ہوتے تھے۔وہ اپنے تربیت یافتہ خلفاء کو مختلف مقامات پر بھیج دیتے ‘جہاں دعوت ِدین اور اصلاح وارشاد کے مراکز \n\n پچھلا صفحہ\nاگلا صفحہ"
        },
        {
            "صفحہ": 198,
            "متن": "قائم ہوجاتے ۔چنانچہ شیخ فرید الدین مسعود گنج شکر ؒ نے پاک پتن سے اپنے خلیفہ حضرت نظام الدین اولیاء ؒ کو دہلی بھیجا کہ وہاں پر دعوت واصلاح کا مرکز قائم کریں۔ اسی طرح شیخ صابر ؒ کو کلیر اورشیخ جمال ؒ کوہانسی میں مراکز قائم کرنے کے لیے بھیجا ‘جبکہ اپنے ایک داماد کو اپنے پاس رکھا جووہاں کے جانشین بنے ۔اور پھر نظام الدین اولیاء ؒ سے جوسلسلہ چلا ہے اس کے کیا کہنے ‘ ایک ایک وقت میں پانچ پانچ ہزار مسترشدین ان کی خانقاہ میں تربیت حاصل کررہے ہوتے تھے ‘یہ حضرات خود تربیت حاصل کرنے کے بعد پورے ہندوستان کے اندر پھیل گئے ‘تو یہ منہاج ابراہیمی ( علیٰ صاحبہا الصلوٰۃ والسلام ) ہے ۔(مذہبی جماعتوں کے باہمی تعاون....صفحہ18‘طبع اوّل :اکتوبر1996ء )\nمسافرت ومہاجرت\n٭ حضر ت ابراہیم علیہ السلام کی ہجرت کے بعد کی پوری زندگی مسلسل مسافرت ومہاجرت کی داستان ہے۔آج شام میں ہیں توکل مصر میں ‘پرسوں اردن یا فلسطین میں ‘پھر حجاز کا بھی دورہ ہورہا ہے۔فکر ہے تو یہی کہ کلمہ توحید سربلند ہو اور اس دعوت کے جابجا مراکز قائم ہوجائیں۔ (عیدالاضحی اورفلسفہ قربانی:صفحہ27‘طبع اوّل :ستمبر1983ء )\nحلال پر قناعت\n٭ یہ بھی اللہ کا حکم ہے کہ اُس کے دین کی دعوت دو‘دین کی تبلیغ واشاعت کرو‘نیکی کا حکم دواور بدی سے روکو !یہ بھی اللہ کا حکم ہے کہ حلال کو حلال جانو اور حرام کو حرام جانو۔ حلال پر قناعت کرو اور حرام سے اجتناب کرو!(اطاعت کا قرآنی تصوّر:صفحہ5 ‘طبع اوّل :اکتوبر1995ء )\nدعوت کے اوّلین مخاطب\n٭ انبیاء اور رسولوں کی دعوت کا انداز ہمیشہ یہ رہا ہے کہ وہ سوسائٹی کے اعلیٰ ترین طبقات کو سب سے پہلے مخاطب کرتے تھے۔(صبرومصابرت:صفحہ30‘طبع اوّل :جون 2003ء )\n\n پچھلا صفحہ\nاگلا صفحہ"
        },
        {
            "صفحہ": 199,
            "متن": "ہراول دستہ\n٭ نوجوان ہی کسی انقلابی دعوت کا ہراول دستہ بنتے ہیں ۔(صبرومصابرت:صفحہ31‘طبع اوّل :جون 2003ء )\nقرآن کی دعوت\n٭ سیر تِ مطہرہ میں ہمیں نظر آتا ہے کہ آپ ﷺ نے ہرجگہ قرآن ہی کو پیش کیا ‘اپنی بات کہنے اور اپنی تقریر کرنے سے حتی الامکان احتراز فرمایا۔(انقلاب ِنبوی ﷺ کااساسی منہاج:صفحہ12 )٭ آپ اپنے میدان کا رکی وسعت کے مطابق اس قرآن کی دعوت کوپھیلائیے ‘عام کیجیے۔(اُمُّ المُسَبِّحات‘یعنی سورۃ الحدید :صفحہ296‘طبع اوّل :جون2005ء)\nقرآن کے وعظ ونصیحت\n٭ قرآن معجزہ بھی ہے ‘قرآن برہان بھی ہے ‘قرآن میں حکمت بھی ہے ۔آپ اپنے معاشرے کے ذہین عناصر کو متاثر کیجیے ‘تعلیم یافتہ طبقے میں اسے عام کیجیے ۔قرآن کے وعظ ونصیحت کے ذریعے سے عوام الناس کو کھینچیے۔(اُمُّ المُسَبِّحات‘یعنی سورۃ الحدید :صفحہ296‘طبع اوّل :جون2005ء)\n\n\n\n پچھلا صفحہ\nاگلا صفحہ"
        },
        {
            "صفحہ": 200,
            "متن": "دعوت کاکام\n٭ دعوت کو انسانوں تک پہنچادینا آسان کام نہیں ہے‘یہ کام محنت ومشقت چاہتا ہے‘ اس کے لیے جان ‘مال اور وقت صرف کرنا پڑتا ہے۔(جہادفی سبیل اللہ :صفحہ36 ‘طبع اوّل :اپریل 2000ء )\nدعوت کاتقاضا\n٭ عام طورپر ’’دعوت ‘‘ کا تقاضا یہ ہے کہ آپ اپنے مخاطب کو اچھے اور خوبصورت انداز میں قائل کرنے کی کوشش کریں۔(جہادفی سبیل اللہ :صفحہ42 ‘طبع اوّل :اپریل 2000ء )\nتبلیغ اور  د عوت\n٭ تبلیغ سے مرادپہنچانا اور دعوت سے مراد لوگوں کو کھینچ کر راہِ حق پر لے آنا ہے۔(جہادبالقرآن اور اُس کے پانچ محاذ :صفحہ18 ‘طبع اوّل :جولائی 1984ء )\nداعی اور دعوت\n٭ دعوت اللہ کی طرف ہو ‘اس کے ساتھ ہی داعی کی سیر ت وکردار عمل صالح کا مظہر ہو۔ مزید برآں وہ اپنے آپ کو مسلمان سمجھے ‘مسلمان کہلائے ۔اس کی دعوت کسی فقہی مسلک کی طرف نہ ہو اور نہ ہی اس کا لیبل چسپاں ہو۔(جہادبالقرآن اور اُس کے پانچ محاذ :صفحہ19 ‘طبع اوّل :جولائی 1984ء )\n\n\n\n\n\n\n \n\n پچھلا صفحہ\nاگلا صفحہ"
        },
        {
            "صفحہ": 201,
            "متن": "نہی عن المنکر\n٭ ہماری ایک دینی تحریک میں امربالمعروف پر ایک درجہ میں عمل بھی ہورہا ہے تو اس میں نہی عن المنکر سے صرف ِنظر ہے‘ حالانکہ حدیث شریف میں نہی عن المنکرپر زیادہ زور اورتاکید ہے ۔ (جہادبالقرآن اور اُس کے پانچ محاذ :صفحہ20 ‘طبع اوّل :جولائی 1984ء )\nحکمت ِاصلاح و دعوت\n٭ ضرورت اس بات کی ہے کہ شرک کوشرک ضرور کہا جائے ‘لیکن جو مسلمان ہیں اُن کے اُوپر شرک کے فتوے لگاکر اُن کو ایک دوسرے سے علیحدہ کردینا حکمت ِدین ‘ حکمت ِ اصلاح ودعوت اور حکمت ِتبلیغ کے خلاف ہے ۔(حقیقت واقسام شرک :صفحہ125 ‘طبع اوّل :اکتوبر 2008ء )\nدعوت وتبلیغ کے لیے وسائل\n٭ دعوت وتبلیغ کے ضمن میں نبی اکرم ﷺ نے وہ تمام وسائل اختیار فرمائےجو اُس وقت موجود تھے۔ (رسول کاملﷺ :صفحہ35 ‘طبع اوّل :دسمبر 1983ء )\nداعیٔ حق\n٭ دعوت وتبلیغ کے میدان میں ابتدا تواگرچہ آنحضور ﷺ نے خو دفرمائی ‘لیکن جو \n\n پچھلا صفحہ\nاگلا صفحہ"
        },
        {
            "صفحہ": 202,
            "متن": "لوگ آپ ﷺ پر ایمان لائے اُن میں سے ہر شخص اپنی جگہ پر ایک داعیٔ حق بن گیا۔(رسولِ کاملﷺ :صفحہ36 ‘طبع اوّل :دسمبر 1983ء )\nعیسائی بھائیوں کو دعوت\n٭ عیسائی بھائیوں کو دعوتِ فکر دینا مقصود ہے کہ وہ غیر جانبدارانہ انداز میں غوروفکر کریں کہ ان کے عقیدے سے قریب ترین کون ہے ۔یہودی یا مسلمان؟(بصائر :صفحہ75 ‘طبع اوّل :مارچ2006ء )\nدعوت کے مخاطبین\n٭ تمام سابقہ انبیاء علیہم السلام کی دعوت اپنی اپنی قوم کے لیے تھی اوران کاکلمۂ خطاب ’’یَاقَوم ‘‘ (اے میری قوم کے لوگو!) ہوتا تھا ۔لیکن محمد رسول اللہ ﷺ کی دعوت کے مخاطبین کے لیے قرآن حکیم میں ’’یَا قَوْمِ‘‘کی بجائے ’’یٰٓاَیُّھَا النَّاس‘‘ ( اے بنی نوعِ انسان!) کے الفاظ استعمال ہوئے ہیں ۔گویا یہ قومیت سے ایک بلند تر منزل اوراس سے اعلیٰ وارفع ایک مقام ہے۔(مطالبات ِدین :صفحہ46 ‘طبع اوّل :جولائی 1975ء )\nٰٰٓٓابلاغ و تبلیغ\n٭ ابلاغ کے معنی صرف پہنچانے کے ہیں ‘لیکن تبلیغ کے معنی ہوں گے محنت سے ‘اہتمام سے ‘دلیل سے ‘تدریج سے کوئی بات کسی کو پہنچانا ۔(توحید ِعملی :صفحہ27‘طبع اوّل :مارچ 1985ء)\nمحنت اور لگن\n٭ محنت اور لگن کے ساتھ دعوت پہنچانے سے تبلیغ کا حق اداہوگا ۔(توحید ِعملی :صفحہ27‘طبع اوّل :مارچ 1985ء)\nانقلابی دعوت\n٭ انقلابی دعوت ہمیشہ معاشرے کے اونچے طبقے او رذہین ترین عنصر سے خطاب کرتی ہے۔ یہ دعوت عقلی بنیاد پر پیش کی جاتی ہے۔اور ظاہر ہے کہ ایک نظریہ اور ایک \n\n پچھلا صفحہ\nاگلا صفحہ"
        },
        {
            "صفحہ": 203,
            "متن": "فلسفہ کو قبول کرنے والے معاشرے کے اونچے طبقے کے لوگ ہی ہوسکتے ہیں ۔(خُطبات ِسیرت :صفحہ71‘طبع اوّل :مئی2017ء)\n٭ عوامی سطح پر قرآن حکیم کے انقلابی دعوت وپیغام کو عام کریں ۔(اصلاح معاشرہ کاقرآنی تصوّر :صفحہ82‘طبع اوّل :نومبر 2018ء) \nقرآن کی دعوت کی راہ میں رکاوٹیں\n٭ قرآن مجید کی نشرواشاعت اوردعوت وتبلیغ کی راہ میں سب سے زیادہ رکاوٹ ڈالنے والے باطل نظریات ‘مشرکانہ اوہام اور مبتدعانہ افعال ہوتے ہیں ۔ہم نے قرآن کی تبلیغ کو تو پس پشت ڈال رکھا ہے اورتبلیغ کے نام سے کہیں فرقہ واریت اور فقہی مسلک پر دھواں دھار تقریریں ہیں ‘کہیں محض فضائل کے بیان کو تبلیغ کانام دے دیا گیا ہے۔ مزید یہ کہ اس کے لیے بھی ذریعہ قرآن نہیں ہے ‘بلکہ ضعیف وشاذ اور مرسل احادیث کا سہارا ہے یا بزرگانِ دین کی کرامات کا بیان اس کی بنیاد ہے۔(اصلاح معاشرہ کاقرآنی تصوّر :صفحہ135‘طبع اوّل :نومبر 2018ء)\nہر مسلمان پر فرض\n٭ ہر مسلمان پر لازم ہے‘ فرض ہے کہ وہ قرآن کا مبلغ بنے‘چاہے ایک ہی آیت کو اچھی طرح سمجھ کردوسروں تک پہنچائے۔(اصلاح معاشرہ کاقرآنی تصوّر :صفحہ148‘طبع اوّل :نومبر 2018ء)\nدعوت ِ حق کا چراغ\n٭ ماضی میں ہررسول ؑ کے پیروکاروں پرایک ایسا دور ضرور آیا جب انہیں محسوس ہو اکہ اب شاید تمام داعیانِ حق کوملیا میٹ کردیاجائے گا اور دعوت ِحق کا چراغ ہمیشہ کے لیے گل ہوجائے گا ۔لیکن بالآخر ہر مرتبہ ایسا ہوا کہ اللہ تعالیٰ کی نصرت نے رسولوں ؑاوران کے پیروکاروں کی دستگیری فرمائی اور منکرین حق کو نیست و نابودکردیاگیا۔ (قلب ِقرآن سورۂ یٰسٓکی مختصر تشریح :صفحہ63‘طبع اوّل :مئی 2017ء)\n\n پچھلا صفحہ\nاگلا صفحہ"
        },
        {
            "صفحہ": 204,
            "متن": "ابلاغ\n٭ اگرچہ ’’ابلاغ ‘‘ کا ایک درجہ تویہ بھی ہے کہ کوئی کسی کے کان تک اپنی بات پہنچادے۔لیکن اس طرح لٹھ مار انداز میںایک مرتبہ بات کہہ کہ فارغ ہو جانا یقیناً ’’بلاغِ مبین ‘‘ کے زمرے میں نہیں آتا۔بلاغِ مبین دراصل دعوت وتبلیغ کا وہ درجہ ہے‘جہاں مخاطب کا دِل پکار اٹھتا ہے کہ ہاں یہ بات حق ہے ۔(قلب ِقرآن سورۂ یٰسٓ کی مختصر تشریح :صفحہ68‘طبع اوّل :مئی 2017ء)\nداعی کی ذمہ داری\n٭ داعی کی ذمہ داری دعوت کے پیغام کو صاف صاف انداز میں پہنچادینے کی حدتک ہے ‘لوگوں کو ہدایت پر لانے کا وہ مکلف نہیں۔(قلب ِقرآن سورۂ یٰسٓ کی مختصر تشریح :صفحہ69‘طبع اوّل :مئی 2017ء)\nنظام میں تبدیلی\n٭ دعوت وتبلیغ سے افراد میں تبدیلی آجاتی ہے مگر نظام تبدیل نہیں ہواکرتا ۔(خلافت کی حقیقت :صفحہ161‘طبع اوّل :اکتوبر 1996ء)\nخیر کی قوتیں\n٭ خیر کی قوتوں میں انبیاء ورسل ؑ اور اُن کے پیروکار شامل ہیں ۔انبیاء کرام علیہم السلام کے سچے پیروکاراُن کے نقش قدم پر چلتے ہوئے لوگوں کو خیر کی طرف بلاتے ہیں ‘انہیں نیکی کی دعوت دیتے ہیں ۔ (سیرت ِ خیرالانام علیھا الصلوۃ والسلام  :صفحہ29‘طبع اوّل :اکتوبر 2013ء)\nانبیاء کرام علیہم السلام کی ذمہ داری\n٭ جس طرح شیطان اور اُس کی ذُرّیت انسان کو جبرا ً غلط راستے پر نہیں ڈال سکتی ‘اسی طرح داعیانِ حق یہاں تک کہ انبیاء کرام علیہم السلام کو بھی یہ اختیار نہیں کہ وہ لوگوں کو راہِ ہدایت پر لے آئیں ۔ان کا کام انذار وتبشیر اور تبلیغ وتلقین ہے۔(سیرت ِ خیرالانام علیھا الصلوۃ والسلام  :صفحہ31‘طبع اوّل :اکتوبر 2013ء)\n\n پچھلا صفحہ\nاگلا صفحہ"
        },
        {
            "صفحہ": 205,
            "متن": "تبلیغ محمدی ﷺ\n٭ جو شخص بھی تبلیغ کررہا ہے ‘جس نے بھی کی ہے ‘وہ معین الدین اجمیری ؒ ہوں یا علی ہجویری ؒ ہوں ‘جو بھی اللہ تعالیٰ کے اس پیغام کو لے کر کہیں بھی گیا ہے تو یہ درحقیقت تبلیغ محمدی ﷺ ہے ۔یہ آپ ﷺ ہی کا فیض ہے جوجاری ہے ‘ جوکوئی بھی یہ تبلیغ کررہا ہےوہ آپ ﷺہی کی جانب سے ‘آپ ﷺ ہی کے behalf پر کررہا ہے ‘اور جو کوئی کرے گا وہ بھی آپ ﷺ ہی کے behalf پر کرے گا ۔(حزب اللہ کے اوصاف :صفحہ56‘طبع اوّل :جون2006ء)\nدعوت کی سطح پر\n٭ دعوت کے میدان میں اور دعوت کی سطح پر ‘دعوت کے مرحلے پر یہی مطلوب ہوگا کہ لوگ گالیاں دیں توتم دعائیں دو‘لوگ پتھر ماریں تو تم پھول پیش کرو۔وہاں بدلہ لینا دعوت کے راستے کی رکاوٹ بن جائے گا ۔(حزب اللہ کے اوصاف :صفحہ131‘طبع اوّل :جون2006ء)\nدعوت کی تاثیر\n٭ دشمن کے بُرے رویے کے جواب میں حسنِ سلوک سے کام لینا ‘ان کی گالیوں کے جواب میں ان کو دعائیں دینا ‘ان کے تشدداور ایذارسانی کے جوا ب میںان کی خدمتیں کرنا ‘یہ دعوت کی تاثیر کے لیے لازم ہے ۔(حزب اللہ کے اوصاف :صفحہ131‘طبع اوّل :جون2006ء)\nبہترین دعوت\n٭ سب سے اچھی اور بہترین دعوت اس شخص کی ہوگی جو اللہ کی طرف بلارہا ہو ‘اس اللہ کی طرف جو سب سے کا خالق ومالک ہے‘جو سب کا رازق ہے ‘جو سب کا آقا ہے ‘ جو سب کا حاکم ہے ۔(مطالعہ قرآن حکیم کا منتخب نصاب جلداول :صفحہ105‘طبع دہم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 206,
            "متن": "دینی ذمہ داری\n٭ حضور ﷺ کے ہراُمتی کے ذمہ ہے کہ اللہ کا پیغام ایک ایک فردِ نوعِ بشر تک پہنچائے‘یہ ہر مسلما ن کی دینی ذمہ داری ہے ۔(مطالعہ قرآن حکیم کا منتخب نصاب جلداول :صفحہ371‘طبع دہم :اپریل2019ء)\nجہاد فی سبیل اللہ کا اوّلین مرحلہ\n٭ اسے تبلیغ کہیے ‘دعوت کہیے یا نشرواشاعت کہیے۔اس میں محنت ومشقت ہوگی‘ اوقات صرف ہوں گے ‘صلاحیتیں کھپیں گی ۔ضرورت اس بات کی ہوگی کہ باصلاحیت لوگ آئیں اوراپنی صلاحیتوں کواس راہ میں صرف کریں۔(مطالعہ قرآن حکیم کا منتخب نصاب جلددوم :صفحہ23‘طبع ہشتم :اپریل2019ء)\nخدمت ِخلق\n٭ محدود پیمانے پر خلق خدا کی خدمت کے کاموں کی بھی اپنی اپنی جگہ پر اہمیت و افادیت ضرور ہے ‘مگر دعوت الی اللہ ان سب سے بلند تر اور اعلیٰ ترین ہے ۔(مطالعہ قرآن حکیم کا منتخب نصاب جلداول :صفحہ105‘طبع دہم :اپریل2019ء)\nاصل خدمت ِخلق\n٭ اصل خدمت ِخلق کا کام خلق خدا کو راہ ِہدایت پرلانا ہوگا کہ جس سے ان کی ابدی زندگی ‘ہمیشہ کی زندگی سنورجائے۔(مطالعہ قرآن حکیم کا منتخب نصاب جلددوم :صفحہ55‘طبع ہشتم :اپریل2019ء)\nخدمت ِخلق کی بلند ترین سطح\n٭ خدمت خلق کی ایک بلند ترین سطح اور بھی ہے ‘وہ بلندتر سطح ہے بھٹکے ہوؤں کو راہِ راست پر لانا ۔ (مطالعہ قرآن حکیم کا منتخب نصاب جلددوم :صفحہ46‘طبع ہشتم :اپریل2019ء)\nداعی الی اللہ کا تعارف\n٭ ایک داعی حق اور داعی اِلی اللہ کے لیے ضروری ہے کہ وہ اپنا تعارف صرف بطور \n\n پچھلا صفحہ\nاگلا صفحہ"
        },
        {
            "صفحہ": 207,
            "متن": "مسلمان کرائے:{اِنَّنِیْ مِنَ الْمُسْلِمِیْنَ}کسی اور گروہی نسبت یا کسی تعلق کو نمایا ں کرنا درحقیقت دعوت ِاسلامی یا دعوت الی اللہ کے مزاج کے منافی ہوجائے گا۔(مطالعہ قرآن حکیم کا منتخب نصاب جلددوم :صفحہ63‘طبع ہشتم :اپریل2019ء)\nقوت ِ بیان کا بہترین مصرف\n٭ انسان کو اللہ تعالیٰ نے جو قوتِ بیانیہ دی ہے‘یہ انسان کے اوصاف میں سے اعلیٰ ترین وصف ہے ‘ اوراس کا بہترین مصرف یہی ہوسکتا ہے کہ اس کے ذریعے اللہ کے کلام کو بیان کیاجائے‘اللہ کے پیغامِ ہدایت کو عام کیاجائے ‘ اللہ کے کلام کی تبلیغ واشاعت کی جائے۔ (قرآن حکیم اورہم :صفحہ47‘طبع چہارم :ستمبر2015ء)\nاِتمام نور\n٭ ’’اِتمام نور‘‘ کے ضمن میں ہمارے ذمے صرف ایک کام باقی رہ جاتا ہے اوروہ یہ کہ نورِہدایت موجود ہے ‘اسے عام کیاجائے‘ اس کا افشاکیاجائے۔(قرآن حکیم اورہم :صفحہ76‘طبع چہارم :ستمبر2015ء)\nدعوت الی القرآن\n٭ لوگوں سے یہ کہنا کہ قرآن پڑھو اورپھر انہیں قرآن پڑھانا‘لوگوں کودعوت دینا کہ قرآن سمجھو اورپھر انہیں سمجھانا دعوت الی القرآن ہے۔(قرآن حکیم اورہم :صفحہ273‘طبع چہارم :ستمبر2015ء)٭ یہ بھی دعوت الی القرآن ہے کہ اس قرآن کو دنیا کے ایک ایک انسان تک پہنچاؤ۔(قرآن حکیم اورہم :صفحہ273‘طبع چہارم :ستمبر2015ء)\nقرآنی تعلیمات\n٭ قرآن کے فکر کو اُجاگر کرنے اوراس کے نورِہدایت کو پھیلانے کا کام بالکل ابتدا سے شروع کیاجائے اورپہلے خو دمسلمانوں کو قرآنی تعلیمات سے روشناس کیا جائے\n\n پچھلا صفحہ\nاگلا صفحہ"
        },
        {
            "صفحہ": 208,
            "متن": "اورپھر پورے عالم انسانی میں قرآن کی راہنمائی کو واضح کیاجائے ۔(قرآن حکیم اورہم :صفحہ293‘طبع چہارم :ستمبر2015ء)\nخود کوبدلنا\n٭ ہماری دعوت یہ ہے کہ ہماری جماعت میں آنے والے لوگ پہلے اپنی ذات پر اور اپنے گھر میں اللہ کے دین کو نافذ کریں ‘ جو بڑا مشکل کام ہے ۔یہی وجہ ہے کہ ہماری رفتاربڑی کمزور ہے ۔لوگ نعرے لگا نے کو تیار ہیں ‘کسی کو کافر کہلانا ہو تو نعرے لگادیں گے‘ کسی کے خلاف کوئی مہم اٹھانی ہو تو اٹھادیں گے ‘مگر اپنے آپ کو بدلنے کے لیے تیار نہیں ہیں۔ (رسول اکرم ﷺ اور ہم :صفحہ511‘طبع دوم :جولائی2014ء)\nذہین اقلیت\n٭ اگر سوسائٹی کی ذہین اقلیت کو اس وقت اوراس دور کی اعلیٰ علمی وفکری سطح پر دعوت پیش نہ کی جاسکے تومعاشرہ بحیثیت مجموعی کبھی متاثر نہیں ہوسکتا۔(جماعت ِ شیخ الہند ؒ اور تنظیم اسلامی :صفحہ181‘طبع ششم :اپریل2015ء)\nدعوت کی عوامی سطح\n٭ عوام کودعوت عمدہ وعظ اور دل نشین نصیحت کے ذریعے دی جائے گی ‘کیونکہ انہیں کسی دلیل اور حُجّت کی ضرورت نہیں ہوتی ۔ان کے لیے ضرورت ہے موعظہ حسنہ کی ‘وہی ان کے لیے کفایت کرے گی ۔(جماعت ِ شیخ الہند ؒ اور تنظیم اسلامی :صفحہ181‘طبع ششم :اپریل2015ء)\nہندوستان میں دعوت ِ قرآنی کی بنیاد\n٭ ہندوستان میں دعوت ِ قرآنی کی بنیاد حضرت امام شاہ ولی اللہ محدث دہلوی رحمہ اللہ علیہ نے ڈالی اوران کے صاحبزادگان نے اسے پروان چڑھایا۔(جماعت ِ شیخ الہند ؒ اور تنظیم اسلامی :صفحہ411‘طبع ششم :اپریل2015ء)\nدعوت ِانقلاب\n٭ مولانا آزاد نے الہلال اورالبلاغ کے ذریعہ ایک دعوت دی ۔اس دعوت کو حضرت \n\n پچھلا صفحہ\nاگلا صفحہ"
        },
        {
            "صفحہ": 209,
            "متن": "شیخ الہند ؒ دعوتِ جہاد فرمایا کرتے تھے ‘لیکن مَیں سمجھتاہوں کہ وہ صرف دعوتِ جہادہی نہیں تھی بلکہ دعوت ِانقلاب تھی ۔مسلمان اپنے جس فرض کو بھول گئے تھے ‘ اس فرض کو مولانا ابوالکلام آزاد ؒ نے یاد دلایا اوراس کے لیے قرآن مجید کی طرف رجوع کرنے کی ضرورت پر نہایت زور دیا۔(جماعت ِ شیخ الہند ؒ اور تنظیم اسلامی :صفحہ270‘طبع ششم :اپریل2015ء)\nحکمت ِ تبلیغ\n٭مولانا سعید احمد اکبر آبادی ؒ اپنے استاد حضرت مولانا انور شاہ کاشمیری ؒ کا ایک واقعہ بیان کرتے ہوئے فرماتے ہیں کہ ایک مرتبہ مولانا انور شاہ کاشمیری ؒ امرتسر تشریف لے گئے تووہاں کشمیری خاندان کے ایک بہت بڑے بیرسٹر تھے محمد صادق۔وہ ایک دیندار آدمی تھے ۔وہ حضرت شاہ صاحبؒ سے ملنے آئے ‘لیکن وہ کلین شیو تھے اور سوٹ میں ملبوس تھے ۔ وہ شاہ صاحب ؒ کے سامنے بڑے شرمائے سے تھے۔ شاہ صاحب ؒ تاڑگئے اوران سے کہا کہ بھئی بیرسٹر صاحب! آپ میرے سامنے بیٹھے ہوئے کیوں شرمارہے ہیں ! وہ چپ۔ شاہ صاحب ؒ نے کہا:اچھا اس لیے شرمارہے ہیں کہ آپ کی داڑھی مونچھ صاف اور میری اتنی بڑی داڑھی ۔ یہ تو شرمانے کی کوئی بات نہیں ہے ۔ اس واسطے کہ میری داڑھی بھی دُنیا کے لیے ہے۔اگر آپ بیرسٹر ہوکرداڑھی رکھیں تو کون آپ کو بیر سٹر سمجھ کر وکیل کرے گا۔ لوگ سمجھیں گے کہ یہ تو ملاجی ہیں‘یہ بیرسٹر کہاں سے ہوگئے ۔ اور اگر مَیں مولانا صاحب ہوکر داڑھی منڈوادوں تولوگ کہیں گے کہ یہ کہاں کے مولانا ہیں ‘یہ تو مسٹر ہیں ۔توبھائی فعل اگرچہ مختلف ہے لیکن غرض ایک ہی ہے کہ دنیا میں پہچان ہو۔ کام ہو صرف اللہ ( کی خوشنودی ) کے لیے تواس کا اجر ہے ۔تو یہ اندازتھا شاہ صاحب ؒ کی حکمت ِ تبلیغ کا ۔(جماعت ِ شیخ الہند ؒ اور تنظیم اسلامی :صفحہ307‘طبع ششم :اپریل2015ء)\n\n پچھلا صفحہ\nاگلا صفحہ"
        },
        {
            "صفحہ": 210,
            "متن": "تجدید ِایمان کا ذریعہ\n٭ میرے پیش نظر حالات کو بدلنے کی کوشش ہے ‘ اس کی کامیابی کا انحصاراللہ کی مشیت پر ہے ۔میری اُخروی نجات کے لیے شاید میری یہ حقیر کوشش کام آ جائے۔ بہرحال میں اسی کام میں ہمہ تن لگاہوا ہوں ‘ اس لیے کہ میرا ایمان و یقین ہے کہ قرآن حکیم کی دعوت ‘ اس کے پیغام اوراس کے ساتھ صحیح تعلق ہی تجدید ایمان کا ذریعہ بنے گا ‘ اسی سے ایمان کو تقویت حاصل ہوگی اوریہی کام درحقیقت ہمارے معاشرے میں collective will کوپیدا کرنے کا مؤثرذریعہ بن سکتاہے ۔(جماعت ِ شیخ الہند ؒ اور تنظیم اسلامی :صفحہ562‘طبع ششم :اپریل2015ء)\nدعوت وتبلیغ کی غرض وغایت :اتمام ِحُجّت\n٭ خلق ِخدا پر دعوت و تبلیغ کے ذریعے حُجّت قائم کردی جائے ‘تاکہ روزِقیامت انسان یہ عذر نہ پیش کرسکے کہ اے رب! ہمیں معلوم نہ تھا کہ تیرادین کیا ہے ؟(جہاد وقتال فی سبیل اللہ:صفحہ 17‘طبع اوّل:اپریل 2001ء)\n\n پچھلا صفحہ\nاگلا صفحہ"
        },
        {
            "صفحہ": 211,
            "متن": "ذرائع ابلاغ\n\nقرآن کی حکمت اورہدایت\n\n٭ اردوزبان کوذریعہ ابلاغ بناکر اگر قرآن کے فکروفلسفہ اور قرآن کی حکمت وہدایت کو ہندوستان میں بسنے والے لوگوں میں بھرپور طریقے سے پیش کیا جاسکے تواس سے بڑا اورکوئی ہتھیارنہیں ۔(قرآن حکیم کی قوت ِتسخیر :صفحہ 42‘طبع اوّل:اکتوبر 1998ء)\nدعوت وابلاغ کے ذرائع\n٭ دعوت وابلاغ کے لیے اپنے زمانے میں جو بھی مروجہ طریقے ہوں ‘ان سب کو اختیار کیا جانا چاہیے ۔البتہ اگر حیا اور شرافت کے منافی کوئی شے ہو تواس سے احتراز کیا جائے ۔(عظمت ِمصطفی ﷺ:صفحہ23‘طبع اوّل :جولائی 2001ء )\n٭ پرنٹ میڈیا اور الیکٹرانک میڈیا سمیت دورِجدید کے تمام ذرائع ابلاغ انقلابی نظریے کی تشہیر واشاعت کے لیے استعمال کیے جانے چاہئیں ۔(رسول انقلابﷺ کاطریق انقلاب:صفحہ 19‘طبع اوّل :ستمبر2004ء )\n٭ ابلاغ کے لیے ہردور میں جوبھی ذرائع میسّرہوں گے ‘وہ بھرپور طریقے پر استعمال کیے جائیں گے ۔ (جہاد وقتال فی سبیل اللہ:صفحہ 15‘طبع اوّل:اپریل 2001ء)\nجدید ذرائع ابلاغ\n٭ اسلام کی اشاعت کے لیے اپنے دور میں ہر ذریعہ تبلیغ اختیار کریں ‘ہاں !یہ احتیاط ضرورکی جائے کہ وہ ذریعہ حرام نہ ہو ۔اگر ہم ابلاغ کے جدید ذرائع کو چھوڑدیں گے تو گویااپنے پاؤں پر آپ کلہاڑی ماریں گے ۔(سیرت ِ خیرالانام علیہ الصلوۃ والسلام :صفحہ134‘طبع اوّل :اکتوبر 2013ء)\n\n پچھلا صفحہ\nاگلا صفحہ"
        },
        {
            "صفحہ": 212,
            "متن": "وسائل\n٭ ابلاغ ‘تبلیغ اور نشرواشاعت کے لیے جوبھی وسائل ممکن ہوں اختیارکیے جانے چاہئیں۔ (مطالعہ قرآن حکیم کا منتخب نصاب جلددوم :صفحہ23‘طبع ہشتم :اپریل2019ء)\nنہی عن المنکرباللّسان\n٭ آج نہی عن المنکر باللّسا ن کا ایک بہت بڑا ذریعہ ویڈیو کیسٹس ہیں ۔آپ گفتگو اور تقاریر کو اس ذریعے سے عام کرسکتے ہیں ۔ا س طرح ایک ہی مقرر کی کوئی تقریر دُور دُور تک پہنچ سکتی ہے۔(اُمّت ِمسلمہ کے لیے سہ نکاتی لائحہ عمل :صفحہ102‘طبع اوّل :اکتوبر 1990ء)\nاللہ کافضل\n٭ اللہ کا فضل ہے کہ اس وقت میرے دروس وخطبات کے کیسٹ لاکھوں کی تعداد میں پُوری دنیا میں گردش میں ہیں ۔(اُمّت ِمسلمہ کے لیے سہ نکاتی لائحہ عمل :صفحہ102‘طبع اوّل :اکتوبر 1990ء)\nاطمینان\n٭ آج مجھے بڑا اطمینان ہے کہ میرے دروس قرآن دنیا کے کونے کونے میں سُنے جاتے ہیں ۔ (اُمّت ِمسلمہ کے لیے سہ نکاتی لائحہ عمل :صفحہ103‘طبع اوّل :اکتوبر 1990ء)\nدروسِ قرآن\n٭ میرا یہ کام (دروس قرآن ) الحمد للہ جاری رہے گا او ریہ بات بڑھتی رہے گی ‘پھیلتی رہے گی ‘لوگوں تک پہنچتی رہے گی ۔اور ہمیں اندازہ بھی نہیں ہے کہ کہاں کہاں تک یہ باتیں پہنچ رہی ہیں ۔(اُمّت ِمسلمہ کے لیے سہ نکاتی لائحہ عمل :صفحہ103‘طبع اوّل :اکتوبر 1990ء)\nدہشت گردی کے خلاف جنگ\n٭ نائن الیون کے بعد افغانستان اور عراق میں مسلمانوں کا خون بہایا جارہا ہے اور ہم \n\n پچھلا صفحہ\nاگلا صفحہ"
        },
        {
            "صفحہ": 213,
            "متن": "مسلمان دشمنوں کے شانہ بشانہ کھڑے ہیں ۔ دشمن یہ بات ہمارے ذہنوں میں بٹھانا چاہتاہے کہ دہشت گردی کے خلاف جنگ ہماری اپنی جنگ ہے ۔اور اُس کی یہ بڑی کامیابی ہے کہ اُس نے میڈیا کے زور سے عام لوگوں کو بہت حدتک یہ باور کرادیا ہے کہ ہاں یہ ہماری جنگ ہے ‘حالانکہ یہ بات سراسر خلاف ِحقیقت ہے ۔(سیرت ِ خیرالانام علیھا الصلوۃ والسلام  :صفحہ40‘طبع اوّل :اکتوبر 2013ء)\nانقلابی نظریے کی تشہیر\n٭ پہلے کبھی صر ف گلیوں ‘بازاروں میں گھوم پھر کر لوگوں کو جمع کرکے دعو ت دی جاسکتی تھی یا لوگوں کو کھانے پر بلالیا جاتااوران کے سامنے کوئی بات رکھی جاتی ۔لیکن اب جلسے ہوسکتے ہیں ‘کتابیں لکھی جاسکتی ہیں ۔چنانچہ پرنٹ میڈیا اورالیکٹرانک میڈیا سمیت دورِجدید کے تمام ذرائع ابلاغ انقلابی نظریے کی تشہیر واشاعت کے لیے استعمال کیے جانے چاہئیں۔(رسول اکرم ﷺ اور ہم :صفحہ429‘طبع دوم :جولائی2014ء)\n\n پچھلا صفحہ\nاگلا صفحہ"
        },
        {
            "صفحہ": 214,
            "متن": "سمع و طاعت\n\nعبادت کا اوّلین تقاضا\n٭ عبادت کا سب سے پہلا تقاضا اطاعت ہے ۔اگریہ نہیں ہے تو عبادت کی اساس ہی منہدم ہوجاتی ہے ‘پھر بندگی کہاں ہوئی ؟(سورۃ الفاتحہ :صفحہ 28‘طبع اوّل:دسمبر 1997ء)\nایمان بالرسالت کی شرط ِلازم\n٭ رسول اللہ ﷺ کی کامل اطاعت اور قرآن وسُنّت کے احکام پر سرتسلیم خم کرنا ایمان بالرسالت کی شرطِ لازم ہے ۔یہی وجہ ہے کہ قرآن مجید میں جہاں جہاں اللہ کی اطاعت کا حکم ملے گا ‘وہاں اللہ کے رسول ﷺ کی اطاعت کا حکم بھی ساتھ ہی موجود ہوگا ۔(نبی اکرم ﷺ سے ہمارے تعلق کی بنیادیں :صفحہ 11‘طبع اوّل :مارچ 1974ء)\nاطاعت ِرسول ﷺ\n٭ اللہ تعالیٰ کی یہ سُنّت ہے کہ وہ جس رسول کو بھی بھیجتا ہے ‘ا س حکم کے ساتھ بھیجتا ہے کہ اس کی اطاعت کی جائے ۔(نبی اکرم ﷺ سے ہمارے تعلق کی بنیادیں :صفحہ 11‘طبع اوّل :مارچ 1974ء)\nسُنّت ِرسول ﷺ کی پیروی\n٭ زندگی کے ہرگوشے اورہر معاملے میں سُنّت ِرسول ﷺ کی پیروی لازم ہے۔(ایک اصلاحی تحریک :صفحہ 43‘طبع اوّل :مارچ 1985ء)\nمحبّت ِرسول ﷺ\n٭ اگرایک مسلمان کے دل میں حضور ﷺ کی محبّت اپنے تمام اعزّہ واقارب اورتمام \n\n پچھلا صفحہ\nاگلا صفحہ"
        },
        {
            "صفحہ": 215,
            "متن": "انسانوں سے بڑھ کر جاگزیں نہیں ہوئی ہے تو وہ شخص حقیقتاً مؤمن نہیں ۔(نبی اکرم ﷺ سے ہمارے تعلق کی بنیادیں :صفحہ12‘طبع :مارچ2020ء)\nایمانِ حقیقی\n٭ اطاعت پر ہی ایمان حقیقی کا دارومدار ہے ۔اگر اطاعت موجودہے توایمان موجودہے اور اگر اطاعت نہیں ہے توایمان بھی نہیں ہے۔(اطاعت کا قرآنی تصوّر:صفحہ13‘طبع اوّل :اکتوبر1995ء )\nسرتسلیم خم\n٭ جب محمد ﷺ کو اللہ کارسول اوراس کانمائندہ مان لیا ہے تو اب تمہارے لیے اس کے سوا کو ئی چارہ کارنہیں کہ تمہیں ان (ﷺ)کا ہرحکم ماننا پڑے گا اورہر ارشاد کے آگے سرتسلیم خم کرنا ہوگا۔(نبی اکرم ﷺ سے ہمارے تعلق کی بنیادیں :صفحہ13‘طبع :مارچ2020ء)\nکامل اطاعت\n٭ رسول محض مان لینے کے لیے نہیں بھیجا جاتا ‘بلکہ وہ اس لیے مبعوث کیا جاتا ہے کہ اُس کی کامل اطاعت کی جائے ‘ اُس کے تمام فیصلے تسلیم کیے جائیں ‘ اُس کے جملہ احکام کی تعمیل کی جائے ‘ اُس کی سُنّت کی پیروی کی جائے اوراُس کے نقش قدم کو راہنما بنایا جائے ۔(نبی اکرم ﷺ سے ہمارے تعلق کی بنیادیں :صفحہ14‘طبع :مارچ2020ء)٭ نبی اکرم ﷺ پرایمان اور آپ ﷺ کی توقیر وتعظیم کاپہلا لازمی نتیجہ آپﷺ کی مکمل اطاعت ہے ۔(نبی اکرم ﷺ سے ہمارے تعلق کی بنیادیں :صفحہ12‘طبع :مارچ2020ء)\nایمان وتعظیم کا لازمی تقاضا\n٭ ایمان وتعظیم ہی کا لازمی تقاضا یہ بھی ہے کہ رسول اللہ ﷺ کی پورے طورپر اطاعت کی جائے اوریہ کہ ہمارے دلوں میں آپ ﷺکی محبّت خود سے اور \n\n پچھلا صفحہ\nاگلا صفحہ"
        },
        {
            "صفحہ": 216,
            "متن": "دوسرے تمام انسانوں سے بڑھ کر ہو ۔ان دونوں چیزوں کے اجتماع کانام ’’اتباعِ رسول ﷺ ‘‘ ہے جو فی الاصل مطلوب ہے ۔(نبی اکرم ﷺ سے ہمارے تعلق کی بنیادیں :صفحہ48‘طبع :مارچ2020ء)\nاتباع کا مفہوم\n٭ محبوب کے ہر نقش قدم کی پیروی اورہرادا کی نقالی اپنے اوپر لازم کرلی جائے ‘اسی طرز ِعمل کانام قرآن مجید کی اصطلاح میں اتباع ہے ۔(نبی اکرم ﷺ سے ہمارے تعلق کی بنیادیں :صفحہ 16‘طبع اوّل :مارچ 1974ء)\nاتباع کے معنی\n٭ اتباع کے معنی ہیں آنحضور ﷺ کے نقش قدم پر چلنا اورآپ ﷺ کے ہرعمل کی پیروی کرنا ۔(نبی اکرم ﷺ سے ہمارے تعلق کی بنیادیں :صفحہ31‘طبع :مارچ2020ء)\nنُور کا اتباع\n٭ اللہ کے اُس نور کا جو محمد ﷺ کے توسط سے ہم کو ملا ‘ جب ہم نے اتباع چھوڑدیا تواس دنیا میں اس کا یہ نتیجہ ہمارے سامنے ہے کہ ہم یہاں ذلّت ورسوائی کا ایک عبرت ناک مُرقع بنے ہوئے ہیں ۔رہا عذاب ِ اُخروی تو اس کے سزاوار بننے میں بھی ہم نے کوئی کسراٹھا نہیں چھوڑی ۔(نبی اکرم ﷺ سے ہمارے تعلق کی بنیادیں :صفحہ44‘طبع :مارچ2020ء)\nسمع وطاعت\n٭ یہ بات نہایت اہم ہے کہ ’’سمع وطاعت‘‘ کی اصطلاح سے غیر معمولی نظم کا جو نقشہ ذہنوں میں ابھرتا ہے ‘ا س کایہ مطلب نہیں کہ ایک اسلامی انقلابی جماعت کے ارکان بلاسوچے سمجھے اور اپنے ذہن اور عقل وفہم کی صلاحیتوں کو بالائے طاق رکھ کر امیر کی اطاعت کرتے رہیں گے ۔ان کے لیے یہ بھی لازم ہے کہ وہ جس بات کو حق سمجھتے ہوںا س کا برملااظہار کریں ‘اوراُمراء کے طرز ِعمل یا حکمت ِعملی میں کوئی غلط \n\n پچھلا صفحہ\nاگلا صفحہ"
        },
        {
            "صفحہ": 217,
            "متن": "شے دیکھیں تواپنی زبانوں پر تالے ڈال کر نہ بیٹھے رہیں ۔( اسلامی نظم جماعت میں بیعت کی اہمیت :صفحہ 29‘طبع اوّل :ستمبر 1996ء)\nاطاعت ِ امیر\n٭’’سمع وطاعت‘‘کے ٹھیٹھ اسلامی اصول پر مبنی نظم جماعت کی پابندی کا عہد کریں اور معروف کے دائرے کے اندر اندر اطاعت ِامیر کے التزام کے لیے پوری طرح آمادہ ہوں ۔(عزم تنظیم:صفحہ50‘طبع اوّل :جون1991ء )\nاختیار\n٭ ’’اَطِیْعُو اللہَ وَاَطِیْعُوا الرَّسُوْلَ‘‘ کا تقاضا یہ ہے کہ اللہ نے جوبھی اختیار دیا ہے ‘ اسے اپنے اختیار سے اس کے قدموں میں ڈال دیا جائے ۔(اطاعت کا قرآنی تصوّر:صفحہ13‘طبع اوّل :اکتوبر1995ء )\nاولی الامر کی اطاعت\n٭ اولی الامر کی اطاعت اللہ اور اس کے رسولﷺ کی اطاعت کے تابع اوراس سے مشروط ہے ۔یہ اطاعت کبھی بھی غیر مشروط نہیں ہوسکتی ‘بلکہ ہمیشہ سے مشروط رہی ہے اور ہمیشہ مشروط ہی رہے گی ۔(اطاعت کا قرآنی تصوّر:صفحہ25‘طبع اوّل :اکتوبر1995ء )\nامیر کافیصلہ\n٭ اگرتمہارا ضمیر مطمئن ہے کہ تم نے اس وجہ سے امیر کا فیصلہ تسلیم نہیں کیا یا جماعت ہی سے علیحدگی اختیار کرلی کہ تمہارے نزدیک صاحبِ امر (امیر) نے شریعت کی حدود سے تجاوز کیا ہے تواللہ کے ساتھ تمہارا معاملہ صاف رہے گا۔اوراگر اصل سبب کچھ اور ہے ۔کوئی تکبر ‘حسد ‘طبیعت کا کوئی نشوز پاؤں کی بیڑی بن گیا ہے ‘یاراستے کی سختیاں ساتھ دینے میں آڑے آرہی ہیں ‘آگے چلنے کی ہمت نہیں ہے اور صرف بہانہ بنایا جارہا ہے تو یہ اللہ کے علم سے باہر نہیں ‘اُس کے ہاں اس پر پکڑ ہوگی اور انسان کو اس کی جوا ب دہی کرنا ہوگی ۔ (اطاعت کا قرآنی تصوّر:صفحہ31‘طبع اوّل :اکتوبر1995ء )\n\n پچھلا صفحہ\nاگلا صفحہ"
        },
        {
            "صفحہ": 218,
            "متن": "انقلابی جماعت\n٭ کوئی انقلابی جماعت جو غلبہ دین کے حصول کے لیے کوشاں ہے اگر آپ اس سے پیوست نہیں ہیں ‘اس سے چمٹے ہوئے نہیں ہیں ‘اس کے نظم کے ساتھ آپ کی وابستگی ہی نہیں ہے تو انقلابی جدّوجُہد سے متعلق احکام وہدایات آپ تک نہیں پہنچ سکیں گی۔ (اطاعت کا قرآنی تصوّر:صفحہ36‘طبع اوّل :اکتوبر1995ء )\nانقلابی جماعتی نظام\n٭ عدالتی نظام میں اور حکومتی سطح پرتوایسا ہوتا ہے کہ گھروں پر جاکر سمن کی تعمیل کرائی جاتی ہے ‘لیکن کسی انقلابی جماعتی نظام میں ایسا ممکن نہیں ہے ۔اس کے لیے تو’’پیوستہ رہ شجر سے اُمید بہار رکھ ‘‘ کے مصداق جماعت سے وابستہ رہنا ضروری ہے۔ (اطاعت کا قرآنی تصوّر:صفحہ36‘طبع اوّل :اکتوبر1995ء )\nکٹی ہوئی پتنگ\n٭ اگر جماعت سے آپ کا تعلق منقطع ہوگیا تو ظاہر بات ہے کہ اب آپ اس کے نظم میں نہیں ہیں ‘بلکہ ایک ایسی پتنگ کی مانند ہیں جس کی ڈور کٹ چکی ہے اورایک ایسے پتے کی طرح ہیں جو اپنے درخت سے علیحدہ ہوچکا ہے ۔(اطاعت کا قرآنی تصوّر:صفحہ36‘طبع اوّل :اکتوبر1995ء)\nملتزم کون؟\n٭ اگرموتی پرودیے گئے ہیں تو وہ ہار ہے اور اگر اس کی ڈور ٹوٹ گئی ہے تو وہ ہار نہیں رہا بلکہ منتشر موتی ہیں ‘اسی طرح جماعت کے افراد اگراس کے ساتھ منسلک اور ملتزم ہیں تو وہ صحیح معنوں میں جماعت ہے۔التزام کے معنی چمٹ جانا ہیں اور ملتزم وہ ہے جو جماعت کے ساتھ چمٹا رہے۔(اطاعت کا قرآنی تصوّر:صفحہ36‘طبع اوّل :اکتوبر1995ء )\nنیت\n٭ اللہ کی راہ میں محنت ‘جدّوجُہد ‘ایثار وقربانی ‘انفاق اور قتال‘یہ سب جہاد فی سبیل اللہ \n\n پچھلا صفحہ\nاگلا صفحہ"
        },
        {
            "صفحہ": 219,
            "متن": "ہی کے مدارج ومراتب ہیں ۔لیکن بہر حال نیت میں یہ چیز لازمی طور پر شامل ہونی چاہیے کہ وہ وقت آئے کہ میں اللہ کے دین کی سربلندی کے لیے جان کی بازی لگادوں اور اس راہ میں اپنی جان جان آفرین کے سپرد کرکے سرخرو ہوجاؤں ‘میری گردن اللہ کی راہ میں کٹ جائے ۔اگر کسی کے دل میں یہ نیت بھی موجود نہیں تو حدیث نبوی ؐ کی روسے ایساشخص حالت ِنفاق میں مرتا ہے ۔(اطاعت کا قرآنی تصوّر:صفحہ36‘طبع اوّل :اکتوبر1995ء )\nاطاعت ِامیر کا دائرہ\n٭ حضور ﷺ کے انتقال کے بعد چاہے مسلمانوں کا کوئی خلیفہ ہواور چاہے کسی جماعت کا امیر ہو ‘سب کی اطاعت اللہ اور رسولﷺ کی اطاعت کے ساتھ مشروط ہے۔ ان کی اطاعت اللہ اوررسول کے احکام کے دائرے کے اندر اندرہوگی اوریہ اس سے باہر نہیں جاسکتے ‘اللہ اور رسول ؐ کے حکم کے خلاف حکم نہیں دے سکتے ۔ (اطاعت کا قرآنی تصوّر:صفحہ42‘طبع اوّل :اکتوبر1995ء )\nصاحب ِامر\n٭ یہ جو مغرب کا تصو رِ جمہوریت ہے کہ ووٹوں کی گنتی سے معاملات طے کیے جائیں‘ اس سے بچو! اسلامی نظامِ جماعت میں باہمی مشورے کے بعد فیصلے کا اختیار صاحب ِامر کو حاصل ہوتا ہے۔(اطاعت کا قرآنی تصوّر:صفحہ43 )\nکتاب و سنّت کا دائرہ\n٭ حضور ﷺ کے بعد اُصول یہ ہوگا کہ کتاب وسُنّت کے دائرے کے اندراندر حکم ہوگا تو وہ مانا جائے گا ۔ (مطالعہ قرآن حکیم کا منتخب نصاب جلداول :صفحہ448)\nبندگی اور پرستش\n٭ بندگی غلامی کو کہتے ہیں اور اس میں اطاعت کاپہلو غالب ہے ‘جبکہ پرستش کے معنی ہیں مخلصانہ اور والہانہ محبّت۔(جہادبالقرآن اور اُس کے پانچ محاذ :صفحہ14 )\n\n پچھلا صفحہ\nاگلا صفحہ"
        },
        {
            "صفحہ": 220,
            "متن": "اطاعت کا دائرہ\n٭ مخلوق کی اطاعت کا انکارنہیں ہے ‘والدین کی اطاعت کرو ‘بڑوں کی اطاعت کرو‘سینئرز کی اطاعت کرو‘حکام کی اطاعت کرو‘اساتذہ کی اطاعت کرو ‘اگر دینی اعتبار سے کسی کے ساتھ اپنے آپ کو منسلک کیا ہے تواس کی اطاعت کرو۔لیکن کسی کی اطاعت اللہ کی معصیت میں نہیں ہوگی۔کوئی بھی اگر تمہیں اللہ کے حکم کے خلاف حکم دے گا تو اب اُس کی اطاعت نہیں ہوگی ‘وہاں ان کی اطاعت کا دائرہ ختم ہوجائے گا۔(حقیقت واقسامِ شرک :صفحہ90 ‘طبع اوّل :اکتوبر 2008ء )\nدین کا بنیادی تقاضا\n٭ ہمارے دین کا بنیادی تقاضا ہر فرد سے یہ ہے کہ وہ امکانی حد تک تقویٰ اختیار کرے اور اللہ اور رسولﷺ کا فرمانبرداربنے ۔(اُمّت ِمسلمہ کے لیے سہ نکاتی لائحہ عمل :صفحہ14‘طبع اوّل :اکتوبر 1990ء)\nمحبّت وعقیدت\n٭ حضور ﷺ کے ہرفرمان کو محبّت وعقیدت سے قبول کرنا اور آپ ﷺ کے ہرحکم پر بلا چون وچرا سرتسلیم خم کردینا ہمارے ایمان کا حصہ ہے۔(قلب ِقرآن سورۂ یٰسٓ کی مختصر تشریح :صفحہ6‘طبع اوّل :مئی 2017ء)\nسمع وطاعت\n٭ قرآن حکیم میں آپ کو سمع وطاعت کی اصطلاح باربار ملے گی ۔یہ دونوں اصطلاحات گاڑی کے دوپہیوں کی طرح ساتھ ساتھ آتی ہیں ‘کیونکہ کسی انقلابی جماعت کا ان کے بغیر تصوّر بھی نہیں کیا جاسکتا۔(خلافت کی حقیقت :صفحہ180‘طبع اوّل :اکتوبر 1996ء)\nاجتماعی فیصلہ\n٭ کسی کی طبیعت آمادہ ہو یا اس کو اپنی طبیعت پرجبر کرناپڑے ‘اجتماعی فیصلہ تسلیم \n\n پچھلا صفحہ\nاگلا صفحہ"
        },
        {
            "صفحہ": 221,
            "متن": "کرناہوگا‘اطاعت ِامیر ہر حال میں کرنی ہوگی۔(خلافت کی حقیقت :صفحہ184‘طبع اوّل :اکتوبر 1996ء)\nسمع وطاعت کے خوگر\n٭ انقلابی کارکن سمع وطاعت کے خوگر ہوں ۔ایک امیر کی اطاعت کے لیے کٹ مرنے کو تیارہوں ۔ (سیرت ِ خیرالانام علیہ الصلوۃ والسلام :صفحہ99‘طبع اوّل :اکتوبر 2013ء)\nاللہ کی مطلوب عبادت\n٭ اللہ کی جو عبادت مطلوب ہے وہ زبردستی اور مجبوری کی اطاعت نہیں ‘بلکہ دلی آمادگی او رمحبّت کے ساتھ مطلوب ہے ۔(مطالعہ قرآن حکیم کا منتخب نصاب جلداول :صفحہ138‘طبع دہم :اپریل2019ء)\nمسلمانوں کی آزادی\n٭ مسلمان معاشرہ اور اسلامی ریاست ’’ماد رپدر آزاد‘‘ نہیں بلکہ اللہ اوراُس کے رسولﷺ کے احکام کے ’’پابند‘‘ ہیں اور مسلمانوں کی آزادی کے معنی صرف یہ ہیں کہ خدا اور رسول ﷺ کی اطاعت کے لیے دوسری ہرطرح کی غلامی سے آزاد ہوجائیں ۔ (مطالعہ قرآن حکیم کا منتخب نصاب جلداول :صفحہ448‘طبع دہم :اپریل2019ء)\nاسلامی ریاست\n٭ جیسے ایک مسلمان فرد اپنی انفرادی حیثیت میں اللہ اور اس کے رسول ﷺ کے احکام کاپابند ہوتا ہے‘اور اس کے لیے مادر پدر آزادی کا کہیں وجود نہیں ہے‘ ویسے ہی ایک مسلمان معاشرہ اورایک اسلامی ریاست بھی مادر پدر آزاد نہیں ہے ‘بلکہ اللہ اوراُس کے رسول ﷺ کے احکام کی پابند ہے۔(مطالعہ قرآن حکیم کا منتخب نصاب جلداول:صفحہ457‘طبع دہم :اپریل2019ء)\nاتباع رسول ﷺ\n٭ ہمیں ہر چیز کے اندر رسول ﷺ کی پیروی کرنی ہے ۔اتباعِ رسول ﷺ\n\n پچھلا صفحہ\nاگلا صفحہ"
        },
        {
            "صفحہ": 222,
            "متن": "صرف عبادات میں ہی نہیں ہے بلکہ پوری زندگی میں ہے ۔(حزب اللہ کے اوصاف :صفحہ65‘طبع اوّل :جون2006ء)\n٭ جسے اللہ کارسول مانا گیا ہے ‘جس پرایمان لایا گیا ہے ‘جس کی اللہ کے نبی ورسول کی حیثیت سے تصدیق کی گئی ہے ‘ اب اس شخصیت کی نشست وبرخاست کا ‘ اس کی گفتگو کا ‘ اس کے رہن سہن کا ‘ اس کی وضع قطع ‘ اس کی تہذیب اور اس کی پوری نجی ومجلسی زندگی کا جو بھی انداز ہو‘ اس پورے نقشے کو اپنی سیرت وکردار میں جذب کرنا ‘ اس رویّہ اور کیفیت کا نام دراصل اتباع ہے ۔(مطالعہ قرآن حکیم کا منتخب نصاب جلداول:صفحہ466‘طبع دہم :اپریل2019ء)\nاتباع کے مفہوم میں وسعت\n٭ اتباع کا درجہ اطاعت سے بہت بلند ہے اور اس کے مفہوم میں بہت وسعت ہے۔ اطاعت میں صرف حکم پیش نظر ہوگا اور اتباع میں نبی اکرم ﷺ کے ہرہر عمل اور فعل کو بلکہ ہرہر اداکی پیروی کو سعادت سمجھا جائے گا ‘چاہے آپ ؐ نے اس کاحکم نہ دیا ہو۔حاصل گفتگو یہ کہ حُبِّ رسولﷺکا تقاضاہے اتباعِ رسولﷺ۔(رسول اکرم ﷺ اور ہم :صفحہ334‘طبع دوم :جولائی2014ء)\nاطاعت اور اتباع میں فرق\n٭ اطاعت اوراتباع میں کیا فرق ہے؟ اس کو بھی سمجھ لیجیے ۔اطاعت کی جاتی ہے کسی کے حکم کی ‘جبکہ اتباع یہ ہے کہ کسی ہستی سے اتنی محبّت ہوجائے کہ چاہے اس نے حکم نہ دیا ہو لیکن اس ہستی کے ہرعمل اور فعل کی پیروی کرنا ۔(رسول اکرم ﷺ اور ہم :صفحہ340‘طبع دوم :جولائی2014ء)\nجزوی اطاعت کی حقیقت\n٭ اطاعت نام ہے صرف کلی اطاعت کا‘نہ کہ جزوی اطاعت کا۔جزوی اطاعت اللہ کو قبول نہیں ‘وہ اسے منہ پر دے مارتا ہے ۔اللہ غنی ہے ‘محتاج نہیں ۔(قرآن حکیم اورہم :صفحہ370‘طبع چہارم :ستمبر2015ء)\n\n پچھلا صفحہ\nاگلا صفحہ"
        },
        {
            "صفحہ": 223,
            "متن": "اللہ کا طالب\n٭ رسول اللہ ﷺ کی زندگی اُس شخص کے لیے اسوئہ حسنہ ہے اوروہی اس کا اتباع کرسکے گا اوروہی آپ ؐ کے نقش قدم پر چل سکے گا جواللہ کا طالب ہو اور جو آخرت میں سرخروئی چاہتا ہو اور جو کٖثرت کے ساتھ اللہ کو یاد کرنے والا ہو۔(رسول اکرم ﷺ اور ہم :صفحہ251‘طبع دوم :جولائی2014ء)\nحضور ﷺ کی پیروی\n٭ حضور ﷺ کے نقش قدم کی جس طوراور جس انداز سے بھی پیروی کی جائے گی وہ نہایت مبارک ہے۔ (رسول اکرم ﷺ اور ہم :صفحہ353‘طبع دوم :جولائی2014ء)\nدنیا کی مضبوط ترین جماعت\n٭ محمد رسول اللہ ﷺ کی سچی نبوت اور آخری نبوت کی بنیاد پر جو جماعت بنی‘وہ دنیا کی مضبوط ترین جماعت تھی ‘ جس کے بارے میں قرآن حکیم میں فرمایا گیا : {مُحَمَّدٌ رَسُوْلُ اللہِ وَالَّذِیْنَ مَعَہٗ}’’اللہ کے رسول محمد (ﷺ) اور وہ لوگ جو اُن کے ساتھ ہیں ‘‘ ۔اس جماعت میں کسی نے رسول اللہ ﷺ کو جماعت کا صدر منتخب نہیں کیا تھا بلکہ آپ ﷺ نبی ہونے کی حیثیت سے اور داعی ہونے کی حیثیت سے خودبخود امیر تھے ۔آپ ﷺ کے ساتھی’’سَمِعْنَا وَاَطَعْنَا ‘‘ (ہم نے سنا اورمانا) کے اصول پر کاربندتھے ۔(رسول اکرم ﷺ اور ہم :صفحہ443‘طبع دوم :جولائی2014ء)\nمعصیت اورفسق وفجور\n٭ محبّت رسول ﷺ کے محض دعوے ہیں ‘ لیکن اطاعت نہیں ‘ فرائض کی ادائیگی نہیں ‘ اوامر ونواہی کی پرواہ نہیں ‘احکام شریعت کا سرے سے کوئی لحاظ نہیں ‘ تو یہ طرزِ عمل سراسر معصیت اور فسق وفجور پر مبنی ہے ۔(نبی اکرم ﷺ سے ہمارے تعلق کی بنیادیں :صفحہ21‘طبع :مارچ2020ء) \n\n پچھلا صفحہ\nاگلا صفحہ"
        },
        {
            "صفحہ": 224,
            "متن": "سلسلۂ ارشاد\n\nسلسلہ ارشاد\n٭ میں صوفیاء کرام کے سلسلہ ارشاد کی نفی نہیں کررہا ‘کوئی خدا ترس مرشد ہو ‘جو قرآن وسُنّت کی روشنی میں تزکیہ نفس کرنے او رصحیح طور پر اللہ تعالیٰ اور اس کے رسول ﷺ کے بتائے ہوئے صراطِ مستقیم پر چلانے والاہو تو {وَ کُوۡنُوۡا مَعَ الصّٰدِقِیۡنَ ﴿۱۱۹﴾} (التوبۃ)کی قرآنی ہدایت کے مطابق ایسے مرشدین سے ضرورفیض حاصل کرنا چاہیے۔لیکن ہمارے ہاں پیری مریدی کا جو عام اور غلط تصوّر رائج ہے ‘اس کے اعتبارسے میں اس کی نفی کررہا ہوں ۔(عظمت ِصیام وقیام رمضان المبارک :صفحہ38‘طبع اوّل :مارچ1991ء )\nالہام ‘القاء‘کشف اور رویائے صادقہ\n٭ الہام ‘القاء‘کشف اور ررویائے صادقہ ‘یہ ساری چیزیں اب بھی ہیں ‘یہ چیزیں نبیوں کے لیے بھی تھیں اور غیر نبیوں کے لیے بھی ۔(عیدالاضحی اورفلسفہ قربانی:صفحہ30‘طبع اوّل :ستمبر1983ء )\nطریقت\n٭ طریقت تو نام ہے خدمت ِخلق کا ۔(مروجہ تصوّف یا سلوک ِمحمدی ؐ:صفحہ9‘طبع اوّل :جون1997ء )\nاحسان\n٭ اسلام کے بعد ایمان اورایمان کے بعد احسان کا درجہ ہے ۔اس کا عمومی مفہوم ہے کسی بھی شے میں حسن پیدا کردینا ۔گویا ایک ہے مارے باندھے کوئی کام کیا ‘ اس کے بنیادی تقاضے اور لوازم پورے کردیے ‘لیکن ایک ہے پوری طرح جان کھپاکر\n\n پچھلا صفحہ\nاگلا صفحہ"
        },
        {
            "صفحہ": 225,
            "متن": "دل لگا کر‘پوری توجہ اوراپنی ساری صلاحیتوں اور توانائیوں کو بروئے کار لاتے ہوئے ‘اس کام کو اچھے سے اچھا ‘عمدہ سے عمدہ انداز سے کرنا۔(مروجہ تصوّف یا سلوک ِمحمدی ؐ:صفحہ12‘طبع اوّل :جون1997ء )\nقابل ِحصول مراتب\n٭ اگر ہم حضور ﷺ کے زمانے میں پیدا ہونے سے محروم رہ گئے ‘تب بھی کوئی حرج نہیں کہ صدیقیت ‘شہادت اور صالحیت کے تمام مراتب آج بھی قابل حصول ہیں‘ صرف نبوت کا دروازہ بند ہے ۔(مروجہ تصوّف یا سلوک ِمحمدی ؐ:صفحہ23‘طبع اوّل :جون1997ء ) \nخدمت ِخلق کی منازل\n٭ خدمت ِخلق کی تین منزلیں ہیں ۔پہلی منزل ہے بھوکوں کو کھانا کھلانا‘ ضرورت مندوں کی امداد کرنا اور ایک داعی حق کے لیے یہ چیز نہایت ضروری ہے ‘ورنہ اس کی دعوت دوسروں تک نہیں پہنچ پائے گی ۔دوسری منزل ہے خدمت ِخلق کے حوالے سے لوگوں کی عاقبت سنوارنے کی کوشش کرنا ‘اللہ کی طرف دعوت دینا ۔اس سے بڑی کوئی خدمت ِخلق نہیں ہوسکتی کہ انسان دوسروں کی ابدی زندگی کی فلاح کے لیے کوشش کرے ۔\nخدمت ِخلق کی تیسری منزل یہ ہے کہ خلق خدا کو ظالمانہ نظام کے جبرواستحصال سے نجات دلانے کی کوشش کی جائے ۔\nصرف پہلی قسم کی خدمت کو کُل سمجھ لینا دراصل دین کے محدود تصوّر کا شاخسانہ ہے۔ (مروّجہ تصوّف یا سلوک ِمحمدی ؐ:صفحہ29‘طبع اوّل :جون1997ء )\nسلوک کی انتہائی منزل\n٭ سلوک کی انتہائی منزل’’ فنا فی اللہ‘‘ نہیں بلکہ ’’بقا باللہ ‘‘ہے ۔(علامہ اقبال اور ہم :صفحہ20 ‘طبع اوّل :اپریل 1977ء )\n\n پچھلا صفحہ\nاگلا صفحہ"
        },
        {
            "صفحہ": 226,
            "متن": "مرید\n\n٭ طلب ِہدایت اور رہنمائی کے مقصد کے لیے کسی شخص کی طرف رجوع کرنے والا مرید ہوتا ہے ۔ مرید کے معنی ہیں:ارادہ کرنے والا۔جس نے عزم وارادہ کیا ہے کہ وہ ہدایت کی راہ پر چلے گا ۔(اصلاح معاشرہ کاقرآنی تصوّر :صفحہ12‘طبع اوّل :نومبر 2018ء)\nاہل تصوّف کی کیفیت\n٭ اس دور میں ہمارے اہل تصوّف کی ‘الا ماشاء اللہ ‘یہی کیفیت ہے کہ قوالیوں سے حال آئے گا ‘عراقی اورجامی کے اشعار سنیں گے تو تڑپ اُٹھیں گے‘ لیکن قرآن مجید کا ان کی محفلوں میں گزر نہیں ہوگا۔(اصلاح معاشرہ کاقرآنی تصوّر :صفحہ143‘طبع اوّل :نومبر 2018ء)\nحضور ﷺ کے درجات کی بلندی\n٭ اُمّت ِمسلمہ میں جس کسی نے بھی نیکی اور خیر کی ترویج واشاعت میں حصہ ڈالا ہے‘ وہ معین الدین اجمیری ؒ ہوں‘علی ہجویری ؒ ہوں یا کوئی اور ہو‘ظاہر ہے اس خیر کا منبع اور سرچشمہ تو حضور ﷺ کی ذات ِاقدس ہی ہے ۔چنانچہ یہ خیر قیامت تک جیسے جیسے پھیلے گا ‘اس کی وجہ سے حضور ﷺ کے درجات بلند سے بلند تر ہوتے چلے جائیں گے۔ (قلب ِقرآن سورۂ یٰسٓ کی مختصر تشریح :صفحہ59‘طبع اوّل :مئی 2017ء)\nتصوّف کا مقصد\n٭ تصوّف کا مقصد یہ ہے کہ ایمان انسان کے قال سے آگے بڑھ کر حال کی شکل اختیار کرلے۔ (حقیقت ِایمان :صفحہ173‘طبع اوّل :فروری 2003ء)\nسلسلہ محمدیہ\n٭ مَیں تو اس ایمان کا قائل ہوں جو صحابہ کرام رضوان اللہ علیہم اجمعین کا ایمان ہے یا گزشتہ صدی میں \n\n پچھلا صفحہ\nاگلا صفحہ"
        },
        {
            "صفحہ": 227,
            "متن": "پچھلا صفحہ\nاگلا صفحہ"
        },
        {
            "صفحہ": 228,
            "متن": "تحریک شہیدینؒ کے لوگوں کا ایمان ‘یعنی سید احمد بریلوی شہید اور شاہ اسماعیل شہیداوران کے ساتھی (رحمھم اللہ تعالیٰ رحمۃً واسعۃً) یہ لوگ ذکر وفکر کی حدتک تصوّف کے بھی قائل تھے اور انہوں نے اس کا نام ’’سلسلہ محمدیہ‘‘ تجویزکیا ہوا تھا ‘جس کا لازمی جزو تھا جہاد فی سبیل اللہ ۔(حقیقت ِایمان :صفحہ197‘طبع اوّل :فروری 2003ء)\nاولیاء اللہ کا جینا اورمرنا\n٭ اولیاء اللہ نے اپنے دلوں میں صرف اللہ تعالیٰ کو بسایا تھا۔صرف اللہ کی طرف لوگوں کو دعوت دینے کو انہوں نے اپنی کُل سعی وجہد کا مطلوب ومقصود بنایا تھا ۔ اسی کے لیے ان کا جینا اور اسی کے لیے ان کا مرنا تھا ۔(مطالعہ قرآن حکیم کا منتخب نصاب جلداول :صفحہ108‘طبع دہم :اپریل2019ء)\nصوفیہ کبار اور اولیاء اللہ\n٭ صوفیہ کبار اور اولیاء اللہ‘یہ وہ لوگ ہیں جنہوں نے اپنے بدخواہوں کو دعائیں دیں‘ جن کے سینے انتہائی کشادہ تھے ‘جن کے دلوں میں لوگوں نے اپنے لیے شفقت و مودت اور محبّت ورحمت کا دریا موجزن پایا ۔(مطالعہ قرآن حکیم کا منتخب نصاب جلداول :صفحہ111‘طبع دہم :اپریل2019ء)\nخانقاہی نظام\n٭ ہمارے ہاں بدقسمتی سے خانقاہی نظام میں سارا زور تزکیہ ہی پر رہ گیا ۔افراد کو مانجھے جاؤ‘رگڑے جاؤ ۔پھر جن کا تزکیہ ہواہے ‘ان کو بھی اسی کام میں لگادوکہ اورلوگوں کو مانجھیں رگڑیں ‘ مگراس بات کی طرف کوئی توجہ نہیں کی گئی کہ جن کومانجھا اور رگڑا گیا ہے ‘ا ن کو کسی انقلابی عمل میں شریک کرنا ہے ۔یقیناً حضور ﷺ نے تزکیہ کیا ‘ مگر تزکیہ کے بعد پھر افراد کو باطل کے ساتھ ٹکرادیا ۔(سیرت ِ خیرالانام علیھا الصلوۃ والسلام  :صفحہ147‘طبع اوّل :اکتوبر 2013ء)\n\n پچھلا صفحہ\nاگلا صفحہ"
        },
        {
            "صفحہ": 229,
            "متن": "سائنس اور ٹیکنالوجی\n\nسائنسی ترقی\n٭ اوراب جتنی سائنسی ترقی ہورہی ہے اورجو سائنسی انکشافات اوراکتشافات ہورہے ہیں ‘ان کے نتیجے میں ثابت ہورہا ہے کہ قرآن مجید یہ بات اس انداز میں بہت پہلے کرچکاہے ۔ (عیسائیت اوراسلام :صفحہ 49‘طبع اوّل:اکتوبر 1995ء)\nمظاہر فطرت\n٭ سائنس کا ئنات کے تما م مظاہر فطرت کو ایسے بیان کرتی ہے کہ یہ خود کار نظام ہے اور اس میں طبیعی قوانین عمل پیرا ہیں ۔مثلاً بھاپ اُٹھی ‘ہوا اُسے اِدھر سے اُدھر لے گئی ‘ بادل بنے اوربارش برسی ۔اس میں کہیں خدا کی مشیت ‘خداکے ارادہ ‘خداکے اذن کا کوئی ذکر نہیں ہے۔ (حقیقت واقسام شرک :صفحہ64 ‘طبع اوّل :اکتوبر 2008ء )\nبلیک ہولز\n٭ آج نزولِ قرآن کے چودہ سوسال بعد ہمارے علم میں آیا ہے کہ اس کائنات میں بلیک ہولز ہیں ‘جو ستاروں کے سکڑکر ختم ہوجانے کے نشانات ہیں۔گویا ستارے ڈوب رہے ہیں ‘ ان کی موت واقع ہورہی ہے ۔کائنات میں کہیں ایک خلا پیدا ہوتا ہے ۔اس کے اندر جو ویکیوم ہے ‘ اس میں کھینچنے کی اتنی طاقت ہے کہ جو ستارہ اس کے قریب سے گزرجائے ‘اسے کھینچ کراس قبر میں دفن کردیتا ہے۔یہ ہے وہ جگہ جہاں ستارے ڈوبتے ہیں ۔ (تعارف ِقرآن :صفحہ149 ‘طبع اوّل :فروری2006ء )\nروحانی آنکھ\n٭ سائنس او رٹیکنالوجی میں تو بے پناہ ترقی ہوئی ‘لیکن اخلاق اور انسانیت کا دیوالیہ ہو گیا۔ اس اعتبارسے اگر تہذیب ِ حاضر کو ’’یک چشمی ‘‘کہا جائے تو غلط نہ ہوگا ۔ \n\n پچھلا صفحہ\nاگلا صفحہ"
        },
        {
            "صفحہ": 230,
            "متن": "اس لیے کہ اس کی مادی آنکھ تو چوپٹ کھلی ہوئی ہے ‘جب کہ روحانی آنکھ بالکل بندہوچکی ہے۔(سابقہ اور موجودہ مسلمان اُمتوں کا ماضی ‘حال اور مستقبل :صفحہ123‘طبع اوّل :اکتوبر 1993ء)\nالساعۃ کے احوال\n٭ کشش ثقل کا جو باہمی نظام ہے ‘ اس کا معاملہ درہم برہم ہوجائے گا اور یہ بڑے بڑے کرے ایک دوسرے کے ساتھ ٹکرائیں گے اورچاند سورج میں دھنس جائے گا۔ تو یہ اس ’’اَلسَّاعَۃُ‘‘ کے ابتدائی احوال ہیں ۔(مطالعہ قرآن حکیم کا منتخب نصاب جلداول :صفحہ284‘طبع دہم :اپریل2019ء)\nسائنسی حقائق قرآن کے مطابق ہیں\n٭ سائنسی علوم میں جتنی بھی ترقی اور ارتقاء آج تک ہوا ہے ‘ اس حوالہ سے ایک بھی ایسی حقیقت اب تک سامنے نہیں آئی ‘جس سے قرآن کی بتائی ہوئی کوئی بات غلط ثابت ہوئی ہو۔(قرآن حکیم کی سورتوں کے مضامین کا اجمالی تجزیہ(حصہ دوم) :صفحہ99‘طبع اوّل :اپریل 2017ء)\nسائنسی علوم کے اشارے\n٭ سائنس اور ٹیکنالوجی قرآن حکیم کا موضوع نہیں ہے ‘قرآن مجید کتاب ِہدایت ہے‘ سائنس کی کتاب نہیں ہے‘ البتہ اس میں سائنسی علوم کی طرف اشارے موجود ہیں۔ (قرآن حکیم اورہم :صفحہ180‘طبع چہارم :ستمبر2015ء)\nجدید سائنس اور قرآن\n٭ جدید سائنس جیسے جیسے ترقی کرے گی ‘قرآن میں سے نئے نئے ہیرے نکلتے چلے آئیں گے۔ (قرآن حکیم اورہم :صفحہ271‘طبع چہارم :ستمبر2015ء)\nعالمگیر معاشرہ\n٭ آپ کو معلوم ہے کہ سائنس کی حیرت انگیز ترقی اور ذرائع آمدورفت اورنقل وحمل \n\n پچھلا صفحہ\nاگلا صفحہ"
        },
        {
            "صفحہ": 231,
            "متن": "میں بے پناہ اضافے کی بناپر پورا عالم انسانی ایک شہر کے مانند ہوکر رہ گیا ہے اور مختلف ممالک کی حیثیت اس کے محلوں سے زیادہ نہیں رہی ‘لیکن فاصلوں کی یہ ساری کمی انسان کے خارج ہی میں وقوع پذیر ہوئی ہے ‘دلوں کے بُعد میں قطعاً کوئی کمی واقع نہیں ہوئی ‘اور افراد ِنوع بشر اور اقوام وملل عالم کے مابین دوری جوں کی توں قائم ہے ۔ اور یہ عجیب مخمصہ ہےجس میں عالم انسانی اس وقت گرفتار ہے کہ حالات کا شدید تقاضا تو یہ ہے کہ انسان باہم ایک دوسرے سے قریب ہوں اوردنیا میں جلدازجلد ایک عالمگیر معاشرہ اور ایک عالمی ریاست (world state) قائم ہوجائے ‘لیکن انسان کی تہی دستی اور تنگ دامانی کا عالم یہ ہے کہ ایسی کوئی قدرِ مشترک اسے نہیں مل رہی جو مشرق ومغرب کے فاصلے ‘گورے اور کالے کے امتیاز‘ اور نسلوں اورعقائد ونظریات کے فرق وتفاوت کی خلیجوں کو پاٹ سکے ‘ یا کم ازکم ایسا پل بن جائےجس پر سے گزرکر ابنائے نوعِ بشرایک دوسرے سے بغل گیر ہوسکیں۔(قرآن حکیم اورہم :صفحہ290‘طبع چہارم :ستمبر2015ء)\nستارہ شناسی اور دست شناسی\n٭ وحی سے ہٹ کر طرح طرح کے اوہام ہیں ‘جیسے ستارہ شناسی او ردست شناسی ہے۔ یہ چیزیں ہمارے ہاں ’’occult sciences‘‘ کے نام سے مشہور ہیں۔ اسی طرح ہمارے ہاں علم الاعداد (سائنس آف نمبرز ) ہے ۔اگرچہ ان سب کوسائنس کا نام دے دیا گیا ہے لیکن ان کو ’’occult sciences‘‘ کہتے ہیں ۔قرآن کی راہنمائی یہ ہے کہ ان کے پیچھے نہ پڑو ۔(اُمُّ المُسَبِّحات‘یعنی سورۃ الحدید :صفحہ334‘طبع اوّل :جون2005ء)\n\n پچھلا صفحہ\nاگلا صفحہ"
        },
        {
            "صفحہ": 232,
            "متن": "صحابۂ کرامؓ و صحابیاتؓ\n\n\n\n\n\nصحابۂ کرام رضوان اللہ علیہم اجمعین کا وصف ِ اوّل\n٭ ان کا پہلا وصف یہ ہے: {اَشِدَّآءُ عَلَی الۡکُفَّارِ رُحَمَآءُ بَیۡنَہُمۡ} ’’کُفّار پر بہت سخت اور آپس میں رحم دل ہیں۔‘‘ ظاہر ہے کہ جب وہ ایک ہیئت ِاجتماعی میں شریک ہو گئے تو اب ایک تفریق ہو ئی ہے۔ ایک وہ ہیں جو اِ س ہیئت ِاجتماعیہ میں شامل ہیں اور ایک وہ ہیں جو شامل نہیں ہیں‘ تو ان میں حدّ ِفاصل قائم ہو گئی۔ پھر یہ کہ جو آ گئے ہیں ان میں بھی حفظِ مراتب ہو گا‘ سب برابر تو نہیں ہوتے۔ ابوبکر صدیق رضی اللہ عنہ کا اپنا مقام و مرتبہ ہے‘ عمر فاروق رضی اللہ عنہ کا اپنا مقام و مرتبہ ہے۔ ع\n\nہر گلے را رنگ و بوئے دیگر است!\n(حزب اللہ کے اوصاف :صفحہ68‘طبع اوّل :جون2006ء)\n\n\n\n\n\nتفضیل صحابہؓ\n\n٭ صحابہ کرام رضوان اللہ علیہم اجمعین کے اندر تفضیل تو ہے۔ جیسا کہ قرآن مجید میں انبیاء و رُسل علیہم السلام کے بارے میں فرمایاگیا: {تِلۡکَ الرُّسُلُ فَضَّلۡنَا بَعۡضَہُمۡ عَلٰی بَعۡضٍ ۘ} ’’یہ وہ رسول ہیں کہ بعض کو ہم نے بعض پرفضیلت دی‘‘۔ اسی طرح صحابہ رضوان اللہ علیہم اجمعین میں بھی بعض کو بعض پر فضیلت حاصل ہے۔ ہمارے ہاں اہل سُنّت کے نزدیک یہ بات متفق علیہ ہے کہ بالکل چوٹی پر تو چار خلفائے اربعہ ہیں اور ان میں جو ترتیب خلافت ہے یہی ترتیب ِفضیلت ہے کہ خلیفۂ اوّل تمام صحابہؓ میں افضل ہیں‘ پھر خلیفۂ ثانی‘ پھر خلیفۂ ثالث اور پھر خلیفۂ رابع۔ اس کے بعد پھر چھ حضرات عشرئہ مبشرہ میں سے ہیں۔ ان کے بعد پھر نیچے اتریں گے تو ۳۱۳ اَصحابِ بدر ہیں۔ پھر ذرا اور نیچے اتریں تو ۱۴۰۰ یا ۱۸۰۰ اصحاب ِبیعت ِرضوان ہیں۔ اس سے پھر ایک سیڑھی نیچے \n\n پچھلا صفحہ\nاگلا صفحہ"
        },
        {
            "صفحہ": 233,
            "متن": "اتریں تو وہ سب لوگ جو فتح سے پہلے ایمان لائے۔ (فتح سے مراد صلح حدیبیہ ہے یا فتح مکہ‘ اس میں اختلاف ہے) اور پھر اس کے بعد وہ سب صحابہؓ جو فتح کے بعد ایمان لائے۔(حزب اللہ کے اوصاف :صفحہ68‘طبع اوّل :جون2006ء)\nفرضِ منصبی کا شعور\n٭ صحابہ کرام رضوان اللہ علیہم اجمعین کو اپنے فرضِ منصبی کا پورا شعور حاصل تھا‘ چنانچہ ان کے ایک ہاتھ میں قرآن تھا تو دوسرے میں تلوار۔(انقلاب ِنبوی ﷺ کااساسی منہاج: صفحہ43 )\nصدیقین کی شخصیت\n٭ جیسے ہی رسول کی دعوت کسی صدیق کا مزاج رکھنے والے شخص کے کان میں پہنچے گی وہ فوراً لبیک کہے گا ‘اسے کوئی دیر نہیں لگے گی ‘ اس لیے کہ یہ اُس کی سلامتی عقل او ر سلامتی فطرت کا تقاضا ہے ‘وہ خود پہلے سے گویا تیار ہے ۔میں توا س کی مثال دیا کرتاہوں ‘جیسے کوئی شخص وضو کرکے گھر میں بیٹھا ہواو راذان کی آواز آئے تو یقیناً وہ مسجد کا رُخ کرے گا ۔صدیقین کی شخصیت میں بالکل اس طرح کی آمادگی پہلے سے موجود ہوتی ہے ۔ (اُمُّ المُسَبِّحات‘یعنی سورۃ الحدید :صفحہ229‘طبع اوّل :جون2005ء)\nصدیقین\n٭ صدیقین وہ ہوتے ہیں جونبی کی دعوت کو قبول کرنے میں والہانہ پیش قدمی کرتے ہیں اورقطعاًکوئی توقف نہیں کرتے ۔گویا انہیں اس کے بارے میں کوئی اشتباہ لاحق ہی نہیں ہوتا ‘چنانچہ نہ وہ کوئی اعتراض واردکرتے ہیں‘نہ کوئی جرح کرتے ہیں ۔وہ یہ نہیں کہتے کہ آپ ہم کو دعوت دینے والے کون ہوتے ہیں؟ بلکہ ان کی کیفیت ایسی ہوتی ہے کہ جیسے کوئی نماز ی وضو کرکے نماز کے لیے تیار بیٹھا ہو اور صرف انتظار کررہا ہو کہ جیسے ہی اذان کی آواز کان میں پڑے ‘وہ فوراً مسجد کا رُخ کرے۔بالکل یہی کیفیت صدیقین کی ہوتی ہے ۔(ملفوظاتِ ڈاکٹر اسرار احمد ؒ ‘صفحہ201)\n\n پچھلا صفحہ\nاگلا صفحہ"
        },
        {
            "صفحہ": 234,
            "متن": "مقام ِصدیقیت\n٭ صدیقیت کامقام نبوت سے قریب ترہوتا ہے ۔چنانچہ جو مقام ومرتبہ حضور ﷺ کا ہے ‘اس سے بالکل ملحق مقام ومرتبہ حضرت ابوبکر صدیق رضی اللہ عنہ کا ہے ۔(اُمُّ المُسَبِّحات‘یعنی سورۃ الحدید :صفحہ230‘طبع اوّل :جون2005ء)\n٭ حضرت ابوبکر ؓ بلاشبہ صدیق اکبر ہیں‘ رضی اللہ تعا لیٰ عنہ ۔اوریہ جان لینا چاہیے کہ مقام صدیقیت ‘مقام نبوت سے بہت قرب رکھتا ہے ۔(رسول اکرم ﷺ اور ہم :صفحہ120‘طبع دوم :جولائی2014ء)\n٭ اگرکسی نے دل سے مال کی محبّت کو کھرچ دیا ہو اور پھر اللہ پر ایمان لایا ہو تووہ مرتبہ صدیقیت پر فائز ہوسکتا ہے ۔(اُمُّ المُسَبِّحات‘یعنی سورۃ الحدید :صفحہ212‘طبع اوّل :جون2005ء)\nصدیق کے اوصاف\n٭ صدیق کا پہلا وصف یہ ہے کہ اس میں عطاء اور جود وسخاوت ہوتی ہے ۔ وہ لوگوں کی مشکلات کو دیکھ کر تڑپ اٹھتا ہے اور ان کی مدد کرتا ہے ‘بھوکوں کو کھانا کہلاتا ہے ۔ دوسرا وصف یہ ہے کہ اس کے اندر تقویٰ ہوتا ہے۔ وہ کسی کا دل نہیں دکھانا چاہتا‘ کسی کو نقصان نہیں پہنچاناچاہتا ‘کسی پر دست درازی اور تعدّی نہیں کرنا چاہتا۔ اور تیسرا وصف یہ کہ وہ ہر اچھی بات کی تصدیق کے لیے ہر وقت تیار رہتا ہے۔ اس کے اندر تعصب نہیں ہوتا ‘عصبیت ‘ضد اور ہٹ دھرمی نہیں ہوتی۔ اس کے سامنے جب کوئی ایسی بات آتی ہے کہ اس کادل گواہی دے کہ بات صحیح ہے تو اسے فوراً تسلیم کرلیتا ہے۔ وہ یہ نہیں سوچتا کہ دوسرے کی بات مان لینے سے اس کی جیت اور میری ہار ہوجائے گی ۔(اُمُّ المُسَبِّحات‘یعنی سورۃ الحدید :صفحہ221‘طبع اوّل :جون2005ء)\n٭ صدیق سے مراد ہے انتہائی راست گو ‘راست باز‘ راست روانسان ‘ کہ جوہر اچھی بات کی تصدیق کے لیے ہروقت آمادہ رہے۔ اوراصطلاحاً اس سے مراد وہ سلیم \n\n پچھلا صفحہ\nاگلا صفحہ"
        },
        {
            "صفحہ": 235,
            "متن": "الفطرت لوگ ہیں کہ جن کے لیے نبی کی دعوت ہرگز اجنبی نہیں ہوتی۔ جیسے ہی نبی کی دعوت اُن کے کانوں تک پہنچتی ہے ‘اُنہیں ایسے محسوس ہوتا ہے کہ یہ ان کے دل کی آواز ہے ۔(مطالعہ قرآن حکیم کا منتخب نصاب جلددوم :صفحہ516‘طبع ہشتم :اپریل2019ء)\n٭ صدیقین کے اوصاف میںسے چوٹی کے دواوصاف یہ ہیں کہ وہ ہرحال میں اللہ کا تقویٰ اختیار کرنے والے اور مصیبت وابتلا میں اورمیدانِ قتال میں استقامت و مصابرت کا مظاہرہ کرنے والے ہوتے ہیں ۔(رسول اکرم ﷺ اور ہم :صفحہ274‘طبع دوم :جولائی2014ء)\nحضرت ابوبکر صدیق ؓ\n٭ میرے نزدیک حضرت ابوبکر صدیق رضی اللہ عنہ کی قربانیوں میں سب سے بڑا ایثار یہی تھا کہ انہوں نے اپنی شخصیت کی کامل نفی کرکے اس کو نبی اکرم ﷺ کی ذات اقدس میں گم کردیا تھا۔(رسول اکرم ﷺ اور ہم :صفحہ318‘طبع دوم :جولائی2014ء)\nقرآن مجید کا جمع کرنا\n٭ ایک اور بہت بڑا احسان جو حضر ت ابوبکر صدیق رضی اللہ عنہ نے اُمّت ِمسلمہ پر فرمایا‘ وہ ہے قرآن مجید کا جمع کرنا۔ (رسول کاملﷺ :صفحہ65 ‘طبع اوّل :دسمبر 1983ء )\nانسانیت کی معراج\n٭ نبی اکرم ﷺ کی وفات کے بعد صحابہ کرام رضوان اللہ علیہم اجمعین نے خلافت ِراشدہ کی صورت میں اسلام کا جو نظام عدل اجتماعی قائم کیا ‘وہ انسانیت کی معراج ہے۔(مطالبات ِدین :صفحہ69 ‘طبع اوّل :جولائی 1975ء )\nگاندھی کی وزارتوں کو ہدایت\n٭ آنجہانی گاندھی نے 1937ء میں وزارتوں کویہ ہدایت جاری کی تھی کہ اپنی حکومت \n\n پچھلا صفحہ\nاگلا صفحہ"
        },
        {
            "صفحہ": 236,
            "متن": "کے لیے صدیق اکبر ؓ اور فاروق اعظم ؓ کے دورِحکومت کو بطور نمونہ سامنے رکھا جائے۔ (مطالبات ِدین :صفحہ69 ‘طبع اوّل :جولائی 1975ء )\nقریب سے قریب تر\n٭ جو اپنے جذبہ سے جتنا قریب آگیا ‘جس نے جتنی محنت کی ‘جس نے جتنی قربانیاں دیں‘ جس نے زیادہ وقت صرف کیا ‘جس نے اپنے آپ کو جتنا چمٹا لیا محمد ﷺ سے اتنا ہی وہ قریب ہوتا چلاگیا۔(حزب اللہ کے اوصاف :صفحہ69‘طبع اوّل :جون2006ء)\nمرتبہ صدیقیت یا مرتبہ شہادت کا راستہ\n٭ جو لوگ اس مشکل گھاٹی کو عبور کرجائیں ‘یعنی مال کی محبّت سے نجات حاصل کرلیں اور پھر ایمان کے زیور سے آراستہ ہوں تو اُن کے لیے مرتبہ صدیقیت یا مرتبہ شہادت تک رسائی حاصل کرنے کا راستہ کھلا ہے ۔(اُمُّ المُسَبِّحات‘یعنی سورۃ الحدید :صفحہ214‘طبع اوّل :جون2005ء)\nصدیقیت کبریٰ ؓ\n٭ صدیقیت ِکبریٰ کے مقام پر حضرت خدیجۃ الکبریٰ رضی اللہ عنہا فائز ہیں ۔اسی لیے ان کے نام کے ساتھ لفظ ’’کبریٰ ‘‘لگا ہو اہے ۔جس طرح حضرت ابوبکر صدیق رضی اللہ عنہ نے حضورﷺ کے قدموں میں اپنی ساری دولت نچھاور کردی ‘اسی طرح حضرت خدیجہ رضی اللہ عنہا نے بھی اپنی پوری دولت حضور ﷺ کے قدموں میں ڈال دی کہ جس طرح چاہیں اور جہاں چاہیں استعمال کیجیے ۔حضور اکرم ﷺ کی تصدیق میں جیسے حضرت ابوبکر رضی اللہ عنہ نے ایک لحظہ کا توقف بھی نہیں کیا ‘ایسے ہی حضرت خدیجۃ الکبریٰ رضی اللہ عنہا نے بھی لحظہ بھر کے توقف کے بغیر آپ ﷺ کی تصدیق کی ۔ بلکہ یہ فیصلہ کرنا مشکل ہے کہ حضور ﷺ پر پہلے ایمان لانے والے حضرت ابوبکر رضی اللہ عنہ ہیں یا حضر ت خدیجۃ الکبریٰ رضی اللہ عنہا ! میں تودعوے سے کہتاہوں کہ حضرت خدیجۃ الکبریٰ رضی اللہ عنہا ہیں ۔ اس لیے کہ غارِحرا سے اترکر حضور ﷺ پر جو خوف کی کیفیت تھی\n\n پچھلا صفحہ\nاگلا صفحہ"
        },
        {
            "صفحہ": 237,
            "متن": "اور لرزہ طاری تھا ‘تویہ پہلا تجربہ آپ ﷺ نے اپنی زوجہ محترمہ کو ہی بتایا ہے۔ کیسے ممکن ہے کہ آپ ﷺ نے جاکر پہلے اپنے کسی دوست یا حضرت ابوبکر رضی اللہ عنہ کو بتایا ہو۔ بلکہ آپ ﷺ زَمِّلُونی زَمِّلُونی کہتے ہوئے حضرت خدیجۃ الکبریٰ رضی اللہ عنہا کے پاس تشریف لائے اور انہوں نے تسلی دی کہ نہیں ‘اللہ آپ کو ضائع نہیں کرے گا ۔تو درحقیقت اُمّت کی عورتوں میں سب سے اونچا مقام حضرت خدیجۃ الکبریٰ رضی اللہ عنہا کا ہے۔ حضر ت ابوبکر صدیق رضی اللہ عنہ کی ہم پلہ شخصیت وہی ہیں ۔(اُمُّ المُسَبِّحات‘یعنی سورۃ الحدید :صفحہ223‘طبع اوّل :جون2005ء)\nصدیقۃ الکبریٰ ؓ\n٭ جس طرح صدیق اکبر حضرت ابوبکر رضی اللہ عنہ ہیں ‘اسی طرح الصدیقۃ الکبریٰ حضر ت خدیجہ رضی اللہ عنہا ہیں ۔(عظمت ِمصطفی ﷺ:صفحہ28‘طبع اوّل :جولائی 2001ء )\n٭ حضرت مریم کے بارے میں قرآن حکیم میں ’’صدیقہ‘‘ کا لفظ آیا ہے {وَاُمُّہٗ صِدِّیْقَۃٌ}۔ اِس اُمّت کی صدیقۃالکبریٰ حضرت خدیجہ رضی اللہ عنہا ہیں۔(عظمت ِمصطفی ﷺ:صفحہ28‘طبع اوّل :جولائی 2001ء )\n\n\n\n\n٭ اُمّت کی عورتوں میں سب سے اونچا مقام حضرت خدیجۃ الکبریٰ رضی اللہ عنہا کا ہے۔(مطالعہ قرآن حکیم کا منتخب نصاب جلددوم :صفحہ543‘طبع ہشتم :اپریل2019ء)\nازواج مطہراتؓ\n٭ عورتوں کی زندگیوں کا جو خالص نسوانی اورصنفی پہلو ہے اس اعتبار سے ظاہر بات ہے کہ حضور ﷺ توان کے لیے مکمل نمونہ نہیں ہوسکتے۔اس لیے کہ آپ ؐ بہرحا ل مرد ہیں تووہ اُسوہ اللہ نے ازواجِ مطہرات رضی اللہ عنھن کے ذریعے سے فراہم کیا ہے۔(مطالعہ قرآن حکیم کا منتخب نصاب جلددوم :صفحہ659‘طبع ہشتم :اپریل2019ء)\nتعلیم وتربیت کا اعلیٰ نمونہ\n٭ صحابہ کرام ؓ جناب محمد ﷺ کی تربیت کا شاہکارہیں‘یہ حضور ﷺ کی دعوت‘ \n\n پچھلا صفحہ\nاگلا صفحہ"
        },
        {
            "صفحہ": 238,
            "متن": "تعلیم‘ تلقین ‘تربیت اور تزکیہ کے اعلیٰ ترین نمونے ہیں۔رضوان اللہ علیہم اجمعین (مثیل ِعیسیٰ ؑ۔علی مرتضیٰ ؓ:صفحہ27 ‘طبع اوّل :جون1995ء )\nنیتوں کا جائزہ\n٭ جنگ کے دوران بھی جب مرو یا مارو کی کیفیت ہوتی ہے ‘ صحابہ کرام رضوان اللہ علیہم اجمعین اپنے اندر جھانکتے اور اپنی نیتوں کا جائزہ لیتے تھے ۔(سیرت ِ خیرالانام علیہ الصلوۃ والسلام :صفحہ98‘طبع اوّل :اکتوبر 2013ء)\nصحابہ کرام ؓ کی پیروی\n٭ اگرکسی کے دل میں صحابہ کرام رضوان اللہ علیہم اجمعین کی عظمت ہوگی تووہ ان کی پیروی کرے گا اور جو ان کی پیروی کرے گا ‘وہ نجات پاجائے گا۔(جماعت ِ شیخ الہند ؒ اور تنظیم اسلامی :صفحہ373‘طبع ششم :اپریل2015ء)\nصحابہ کرام ؓ کی زندگیوں کا نقشہ\n٭ ایک طرف قرآن کو دوسروں تک پہنچانا‘ اس کے نور ِہدایت کو عام کرنا اوردوسری جانب اللہ کے دین کے غلبے کے لیے اللہ اوراس کے دین کے دشمنوں سے جہاد اورقتال‘یہ تھا صحابہ کرام رضوان اللہ علیہم اجمعین کی زندگیوں کا نقشہ!(مطالعہ قرآن حکیم کا منتخب نصاب جلددوم :صفحہ175‘طبع ہشتم :اپریل2019ء)\nعمر فاروقؓ کا دبدبہ\n٭ کہاں عمر فاروق رضی اللہ عنہ تھے جو حجرے میں رہتے تھے ‘لیکن ان کے نام سے قیصر وکسریٰ کے ایوانوں کے اندرلرزہ طاری ہوتا تھا ‘کہاں یہ عالم کہ عیاشیاں ہیں‘ ایوان سجارکھے ہیں‘ لیکن دنیا کے اندر ان کی کوئی حیثیت ہی نہیں ۔(اُمُّ المُسَبِّحات‘یعنی سورۃ الحدید :صفحہ292‘طبع اوّل :جون2005ء)\nجلالی طبیعت\n٭ حضرت عمر رضی اللہ عنہ کو قدر ت کی طرف سے جلالی طبیعت ودیعت ہوئی تھی ۔اسلام کی دولت سے مالامال ہونے کے بعد آپؓ کی اس کیفیت میں کافی اعتدال آگیا \n\n پچھلا صفحہ\nاگلا صفحہ"
        },
        {
            "صفحہ": 239,
            "متن": "تھالیکن کبھی کبھار دین کی حمیت کے باعث اس جلالی طبیعت کا غلبہ ہوجاتا تھا۔(منہج انقلاب ِنبوی ﷺ :صفحہ209‘طبع اوّل :جون1987ء)\nیوم ِشہادت حضرت عمر فاروق ؓ\n٭ دوسرے خلیفہ راشد امیر المومنین حضرت عمر فاروق رضی اللہ عنہ کی شہادت کا دن یکم محرم الحرام ہے‘ وہ عمر رضی اللہ عنہ جن کے متعلق آنحضور ﷺ کا ارشادگرامی ہے کہ ’’اگر میرے بعد کوئی نبی ہوتا تو وہ عمرہوتے‘‘۔ رضی اللہ تعالیٰ عنہ(سانحہ کربلا:صفحہ 8‘طبع اوّل :اکتوبر 1983ء)\nحضرت عثمان ذوالنورینؓ\n٭ حضرت عثمان رضی اللہ عنہ وہ پہلے مردِصالح ہیں جو امام وقت‘ خلیفہ راشد اورامیر المومنین ہوتے ہوئے مسلمانوں کے ہاتھوں شہید ہوئے ۔(شہید ِمظلوم حضرت عثمان ذوالنورین ؓ‘صفحہ 48‘طبع اوّل‘دسمبر 1973ء)\n٭ آج ہم جس قرآن مجید کی تلاوت کرتے ہیں ‘وہ اُمّت تک بہ کمال وتمام صحت کے ساتھ حضرت عثمان ؓ ہی کی بدولت منتقل ہوا۔(شہید ِمظلوم حضرت عثمان ذوالنورین ؓ‘صفحہ 48‘طبع اوّل‘دسمبر 1973ء)\nخلفاء ثلاثہ کے بعد افضل ترین انسان\n٭ خلفاء ثلاثہ حضرات ِابوبکر ‘عمر ‘عثمان رضی اللہ عنہم کے بعد حضر ت علی ؓ پوری اُمّت میں افضل ترین انسان ہیں۔(خُطبات ِسیرت :صفحہ194‘طبع اوّل: مئی2017ء)\nدوعظیم ترین شہداء اور صدیقین\n٭ اس اُمّت کے دوعظیم ترین شہداء ہیں حضر ت حمزہ اور حضرت عمر رضی اللہ عنہما ۔اور اس اُمّت کے دوعظیم ترین صدیقین ہیں حضرت ابوبکر اور حضرت عثمان i۔(اُمُّ المُسَبِّحات‘یعنی سورۃ الحدید :صفحہ202‘طبع اوّل :جون2005ء)\n\n پچھلا صفحہ\nاگلا صفحہ"
        },
        {
            "صفحہ": 240,
            "متن": "ایک درخت کے پھل\n٭ کوئی چاہے حضرات ابوبکر وعمر اور عثمان رضوان اللہ علیہم اجمعین کی سیر ت کو داغدار کرے ‘چاہے علی رضی اللہ عنہ کی سیرت کو ‘بات تو ایک ہی ہے ‘چاروں ایک ہی درخت کے پھل ہیں‘ چاہے اِدھر سے تیر چلادو ‘چاہے اُدھر سے چلادو ‘وہ تیر پہنچے گا حضرت محمد ﷺکی ذاتِ مبارکہ پر۔ (مثیل عیسیٰ ؑ۔علی مرتضیٰ ؓ:صفحہ27 ‘طبع اوّل :جون1995ء)\nدشمنوں کا آلہ کار کون؟\nز خو د کو سُنّی کہنے والا جو شخص بھی ان حضرات (حضر ت ابوبکر ‘حضرت عمر ‘حضرت عثمان‘ حضرت علی ‘حضرات حسنین اور حضرت معاویہ رضوان اللہ علیہم اجمعین) میں سے کسی کی ذات پر بھی حملہ کرے گا ‘ان کی نیتوں پرکسی شک کا اظہار کرے گایاان کے بارے میں کوئی الزام تراشی کرے گا ‘میرے نزدیک اسے سنّی کہلانے کا حق قطعاً نہیں ہے‘ کیونکہ جو بھی یہ کام کرتا ہے وہ گویا آنحضور ﷺ اور صحابہ کرام رضوان اللہ علیہم اجمعین کے دشمنوں کا آلہ کار بن رہا ہے ۔(مثیل عیسیٰ ؑ۔علی مرتضیٰ ؓ:صفحہ27 ‘طبع اوّل :جون1995ء )\nحضرت علی ؓ\n٭ حضرت علی رضی اللہ عنہ کی فصاحت وبلاغت اور علم سے کون انکار کرسکتاہے ؟ آپ ؓ کا شمار چوٹی کے فقہا ء صحابہ ؓ میں ہوتا ہے۔ دوسری طرف آپؓ مردِ میدان ہیں ‘تلوار کے دھنی ہیں۔(اُمُّ المُسَبِّحات‘یعنی سورۃ الحدید :صفحہ237‘طبع اوّل :جون2005ء)\n٭ حضرت علی رضی اللہ عنہ بڑے حلیم الطبع ‘صُلح جو اور نرم مزاج کے مالک تھے۔(مثیل عیسیٰ ؑ۔علی مرتضیٰ ؓ:صفحہ23 ‘طبع اوّل :جون1995ء )\nجامعیت ِکبریٰ\n٭ ایک طرف شجاعت وبہادری اور دوسری طرف فصاحت وبلاغت‘ ادبیت‘ شاعری‘ \n\n پچھلا صفحہ\nاگلا صفحہ"
        },
        {
            "صفحہ": 241,
            "متن": "اس اعتبار سے حضرت علی رضی اللہ عنہ صحابہ کرام ؓ میں چوٹی کے آدمی ہیں۔ چنانچہ میرے نزدیک صحابہ کرام رضوان اللہ علیہم اجمعین میں جامعیت ِکبریٰ حضرت علی رضی اللہ عنہ کو حاصل ہے ‘ اس میں کوئی شک نہیں ہے۔(اُمُّ المُسَبِّحات‘یعنی سورۃ الحدید :صفحہ239‘طبع اوّل :جون2005ء)\nعربی گرامرکے موجد\n٭ حضرت علی رضی اللہ عنہ اُن گنتی کے چند صحابہ ؓ میں سے تھے جو لکھنا پڑھنا جانتے تھے ۔پھر آپ رضی اللہ عنہ عربی گرامرکے موجد ہیں ‘علم نحو کے ابتدائی اصول آپ ؓ ہی کی طرف منسوب ہیں۔(مثیل عیسیٰ ؑ۔علی مرتضیٰ ؓ:صفحہ32 ‘طبع اوّل :جون1995ء )\nکاتبِ رسول ﷺ\n٭ حضور ﷺ کے جو مکاتب وفرامین لکھے جاتے تھے ‘ان میں سے بعض کو تحریر کرنے کا شرف حضرت علی رضی اللہ عنہ کے حصے میں بھی آیا ‘حدیبیہ کا صلح نامہ آپ ؓ ہی نے تحریر کیا تھا ۔ (مثیل عیسیٰ ؑ۔علی مرتضیٰ ؓ:صفحہ36 ‘طبع اوّل :جون1995ء )\nعلوم ومعار ف کے سرچشمہ سے سیرابی\n٭ اسلام کے علوم ومعارف کا سرچشمہ قرآن مجید ہے۔ حضرت علی رضی اللہ عنہ نے اس سرچشمہ سے پوری طرح سیرابی حاصل کی۔ آپ ؓ نہ صرف حافظ وقاری قرآن تھے بلکہ علوم قرآنی سے بھی آپ ؓ کو خصوصی شغف تھا ۔بالخصوص آیات کے شان نزول کے علم میں آپ ؓ گہری دلچسپی رکھتے تھے۔ چنانچہ آپ ؓ کا شمار مفسرین کے اعلیٰ طبقہ میں ہوتا ہے۔(مثیل عیسیٰ ؑ۔علی مرتضیٰ ؓ:صفحہ36 ‘طبع اوّل :جون1995ء )\nنیابت عمرؓ\n٭ حضرت عمر رضی اللہ عنہ نے اُس وقت حضرت علی رضی اللہ عنہ کو اپنانائب بنایا ‘جب وہ اپنے دورِ \n\n پچھلا صفحہ\nاگلا صفحہ"
        },
        {
            "صفحہ": 242,
            "متن": "خلافت میں حج کے لیے تشریف لے گئے۔ مَیں سمجھتا ہوں کہ حضرت عمر رضی اللہ عنہ نے اُسوۂ رسولﷺ پر عمل کرتے ہوئے حضرت علی رضی اللہ عنہ کو اپنا نائب مقررفرمایا۔(مثیل عیسیٰ ؑ۔علی مرتضیٰ ؓ:صفحہ43 ‘طبع اوّل :جون1995ء )\n\n\n\n\n٭ حضرت عمر رضی اللہ عنہ جب بیت المقدس کی فتح کے موقع پر یروشلم تشریف لے گئے تو مدینہ میں اپنا نائب حضرت علی رضی اللہ عنہ ہی کو بناکر گئے ۔(مثیل عیسیٰ ؑ۔علی مرتضیٰ ؓ:صفحہ43 ‘طبع اوّل :جون1995ء )\nانتظامی محکمے\n٭ خلافت فاروقی میں جتنے بھی حکومت کے انتظامی محکمے قائم ہوئے ‘ان میں سے اکثر حضرت علی رضی اللہ عنہ کی فہم وفراست کے رہین منت ہیں۔(مثیل عیسیٰ ؑ۔علی مرتضیٰ ؓ:صفحہ44 ‘طبع اوّل :جون1995ء )\nبنت ِعلی ؓ سے حضرت عمر ؓ کا نکاح\n٭ حضرت علی رضی اللہ عنہ کی صاحبزادی ‘رسول اللہ ﷺ کی نواسی او رحضر ت فاطمۃ الزہراء رضی اللہ عنہا کی نور ِچشم اُمّ کلثوم حضرت عمر رضی اللہ عنہ کے نکاح میں آئیں ۔(مثیل عیسیٰ ؑ۔علی مرتضیٰ ؓ:صفحہ44 ‘طبع اوّل :جون1995ء )\nحضرت حسین ؓ\nعزیمت کا ایک کوہ ِ گراں‘ پیکر ِ شجاعت‘ سراپا استقامت(سانحہ کربلا:صفحہ 35‘طبع اوّل :اکتوبر 1983ء)\nسانحہ کربلا\n٭ واقعہ کربلا دردناک بھی ہے اورافسوس ناک بھی۔(سانحہ کربلا:صفحہ 25‘طبع اوّل :اکتوبر 1983ء)\nحضرت امیر معاویہ ؓ\n٭ حضرت امیر معاویہ رضی اللہ عنہ کے دورِحکومت کو اگرچہ ہم دورِخلافت ِراشدہ میں شامل \n\n پچھلا صفحہ\nاگلا صفحہ"
        },
        {
            "صفحہ": 243,
            "متن": "نہیں سمجھتے ‘لیکن آپ ؓ بہر حال صحابی رسول ﷺ ہیں ‘کاتب ِوحی ہیں ‘اپنی ذات کے اعتبار سے ایک صحابی ؓکی حیثیت سے جو اُن کا منصب ہے ‘ا س پر انگلی نہیں اٹھائی جاسکتی ۔ (اُمُّ المُسَبِّحات‘یعنی سورۃ الحدید :صفحہ29‘طبع اوّل :جون2005ء)\nحضرت بلال ؓ\n٭ اُمیّہ بن خلف نے حضرت بلال ؓ کو اس طرح وحشیانہ طور پر مارا ہے کہ اس طرح حیوانوں کو بھی نہیں مارا جا تا ۔کیا بلال ؓ نے کہیں چوری کرلی تھی یا اس کی بیٹی کی عزت پر ہاتھ ڈالاتھا ؟نہیں ‘ وہ صرف یہ کہتا تھا کہ اللہ کے سوا کوئی معبودنہیں اور محمد ﷺ اللہ کے رسول ہیں ۔ (جہادفی سبیل اللہ :صفحہ54 ‘طبع اوّل :اپریل 2000ء )\nسیدنا بلال ؓ\n٭ بلال حبشی ؓ اس مقام تک پہنچ گئے کہ عمرفاروق ؓ انہیں ہمیشہ ’’سید نا بلال‘‘ (ہمارے آقا بلال ) کہاکرتے تھے ۔(منہج انقلاب ِنبوی ﷺ :صفحہ43‘طبع اوّل :جون1987ء)\nخالد بن ولید ؓ اور عمروبن العاص ؓ\n٭ حضرت خالد بن ولید ؓ اور حضرت عمروبن العاص ؓ نے دورِنبوت اور بعدازاں دورِ خلافت ِصدیقی وفاروقی میں وہ کارہائے نمایاں انجام دیے کہ رہتی دنیا تک بھلائے نہیں جاسکتے۔ (منہج انقلاب ِنبوی ﷺ :صفحہ221‘طبع اوّل :جون1987ء)\nدحیہ کلبی ؓ\n٭ قیصر روم کے دربارمیں حضرت دِحیہ کلبی رضی اللہ عنہ نامہ مبارک دے کر بھیجے گئے ۔یہ وہ صحابی ہیں ‘جن کے بارے میں روایت آتی ہے کہ وہ شکل وصورت میں نبی اکرم ﷺ سے بہت مشابہ تھے اور نہایت حسین تھے ۔حضرت جبرائیل ؑ جب بھی انسانی شکل میں تشریف لاتے تھے تو حضرت وحیہ کلبی ؓ کی شکل میں آتے تھے۔(منہج انقلاب ِنبوی ﷺ :صفحہ306‘طبع اوّل :جون1987ء)\n\n پچھلا صفحہ\nاگلا صفحہ"
        },
        {
            "صفحہ": 244,
            "متن": "عدل و قسط\n\nعدل وقسط کا قیام\n٭ اللہ کی یہ شان اور یہ صفت ہے کہ وہ عدل وقسط قائم کرنے والا ہے ۔اُس نے روزِ جزا کامعاملہ رکھا ہی اس لیے ہے کہ عدل وقسط قائم ہو ۔(اُمُّ المُسَبِّحات‘یعنی سورۃ الحدید :صفحہ287‘طبع اوّل :جون2005ء)\n٭ یہ بھی اللہ کا حکم ہے کہ دین کے لیے جہاد کرو ‘کلمہ حق کہو ‘عدل وقسط پر قائم رہو‘حق کے علمبردار بن جاؤ‘ انصاف کے گواہ بن کر کھڑے ہوجاؤاوراللہ کے دین کو قائم کرو۔(اطاعت کا قرآنی تصوّر:صفحہ5 ‘طبع اوّل :اکتوبر1995ء )\nنظام ِاجتماعی\n٭ کسی بھی معاشرے میں جو نظام اجتماعی قائم ہے ‘ وہ اگر انصاف اورعدل وقسط پر مبنی نہیں ہے تواس معاشرے میں نہ تو اصلاح کی کوئی شکل پیدا ہوسکتی ہے اور نہ ہی اصلاح کی کوشش کا میاب ہوسکتی ہے۔(اصلاح معاشرہ کاقرآنی تصوّر :صفحہ105‘طبع اوّل :نومبر 2018ء)\nاسلام کا عادلانہ نظام\n٭ حکومت ِوقت کسی ایسی تحریک کو ٹھنڈے پیٹوں برداشت نہیں کرتی ‘جس کے کامیاب ہونے کے نتیجہ میں سرمایہ دارانہ اور جاگیردارانہ استحصالی نظام ختم ہوجائے اوراسلام کا عادلانہ ومنصفانہ نظام قائم ہوجائے۔(منہج انقلاب ِنبوی ﷺ :صفحہ375‘طبع اوّل :جون1987ء)\nمیزان\n٭ انسان کو زندگی گزارنے کا جو نظام اللہ تعالیٰ عطافرماتا ہےوہ نظام ایک میزان ہے‘ \n\n پچھلا صفحہ\nاگلا صفحہ"
        },
        {
            "صفحہ": 245,
            "متن": "جس میں حقوق وفرائض کا توازن ہوتا ہے کہ فلاں کا یہ حق ہے اور یہ اس کا فرض یا اس کی ذمہ داری ہے۔(اُمُّ المُسَبِّحات‘یعنی سورۃ الحدید :صفحہ282‘طبع اوّل :جون2005ء)\nاجتماعی عدل وقسط\n٭ جنّت ودوزخ اور جزاوسزا کا جو تصوّر قرآن مجید دیتا ہے ‘اس سے مقصود صرف یہ ہے کہ اس دنیا میں انسان کی معاشرتی ‘سماجی ‘سیاسی ‘معاشی الغرض پوری اجتماعی زندگی عدل وقسط پر قائم ہوجائے اورانسان دنیا میں امن وسکون کے ساتھ بہتر طریق پر زندگی بسر کرسکے ۔(مطالعہ قرآن حکیم کا منتخب نصاب جلداول :صفحہ257‘طبع دہم :اپریل2019ء)\nعدل وقسط پر مبنی نظا م\n٭ پوری دنیا میں کوئی ایک ملک بھی ہم ایسا نہیں دکھاسکتے جہاں ہم نے اسلام کا عدل وقسط پر مبنی نظام قائم کیا ہو۔سعودی عرب میں نماز‘روزہ ‘حج ‘عمرے سب کچھ ہے ‘ لیکن کیا اللہ کا دین قائم ہے ؟ کیا بادشاہت کا نظام اورملکی دولت کے ا وپر ایک خاندان کا قبضہ اورارب ہاارب ڈالر کا ایک ایک محل بنانا اسلام ہے ؟ اگر یہ اسلام ہے توپھر اس کی نوعِ انسانی کو کوئی ضرورت نہیں ۔اس اسلام کو تو نوعِ انسانی بہت عرصے پہلے ترک کرچکی ہے۔(قرآن حکیم اورہم :صفحہ373‘طبع چہارم :ستمبر2015ء)\nحقیقی نظامِ عدلِ اجتماعی\n٭ حقیقی نظام عدلِ اجتماعی صرف وہ ہے جو اللہ تعالیٰ اپنے رسولوں کے ذریعے سے نوعِ انسانی کو عطافرماتا ہے ‘جسے ہم دین وشریعت کے نام سے موسوم کرتے ہیں ۔(رسول اکرم ﷺ اور ہم :صفحہ349‘طبع دوم :جولائی2014ء)\nشک کافائدہ\n٭ موجودہ دنیا میں ملزم کو شک کا فائدہ دینے کا جو اصول رائج ہے ‘یہی درحقیقت ابتداء ً \n\n پچھلا صفحہ\nاگلا صفحہ"
        },
        {
            "صفحہ": 246,
            "متن": "رحمۃللعالمینﷺ ہی کا عطا کردہ ہے۔(اصلاحِ معاشرہ کاقرآنی تصوّر :صفحہ31‘طبع اوّل :نومبر 2018ء)\nفیصلہ کا اہم اصول\n٭ یہ اصول بھی حضور ﷺ ہی کا دیا ہوا ہے کہ جب تک دونوں فریقین کی بات نہ سن لو‘ فیصلہ نہ کرو۔(اصلاح معاشرہ کاقرآنی تصوّر :صفحہ31‘طبع اوّل :نومبر 2018ء)\nلاتوں کے بھوت\n٭ جواپنے حق سے زائدلے رہے ہیں وہ کبھی چاہیں گے کہ عدل وقسط کی میزا ن قائم ہو‘ نصب ہو؟ اوریہ وہ لوگ ہیں جو چاہے دلیل سے قائل بھی ہوجائیں بالفعل مانیں گے کبھی نہیں ۔یہ لاتوں کے بھوت ہیں ‘باتوں سے کبھی ماننے والے نہیں ۔(جماعت ِ شیخ الہند ؒ اور تنظیم اسلامی :صفحہ157‘طبع ششم :اپریل2015ء)\nظلم و ناانصافی کا نتیجہ\n٭ ناانصافی ‘ظلم اور عدوان سے انسان میں منفی جذبات پیدا ہوتے ہیں ‘ اس سے دلوں میں کدورت اور نفرت وجود میں آتی ہے اورعداوت اورانتقام کے جذبات پیدا ہوتے ہیں۔(اصلاح معاشرہ کاقرآنی تصوّر :صفحہ105‘طبع اوّل :نومبر 2018ء)\n\n پچھلا صفحہ\nاگلا صفحہ"
        },
        {
            "صفحہ": 247,
            "متن": "عذابِ الٰہی\n\nعذاب ِالٰہی کے کوڑے\n٭ سقوطِ ڈھاکہ اورعرب اسرائیل جنگوں میں جو مسلمانوں کوشکستیں ہوئیں ‘یہ عذاب الٰہی کے کوڑے ہیں جوہماری پیٹھ پر برس رہے ہیں ۔(رسولِ کاملﷺ :صفحہ79 ‘طبع اوّل :دسمبر 1983ء )\nتنبیہات کے کوڑے\n٭ ہم پر تنبیہات کے کوڑے مختلف عذابوں کی شکل میں برس رہے ہیں ‘لیکن حیف کہ ہماری نگاہوں سے غفلت کے پردے نہیں چھٹ رہے اور ہم خواب ِغفلت سے بیدار ہونے کو تیار نہیں۔ (مطالبات ِدین :صفحہ70 ‘طبع اوّل :جولائی 1975ء )\nگیہوں کے ساتھ گھن\n٭ جس طر ح چکی میں گیہوں کے ساتھ گھن بھی پس جاتاہے ‘ اسی طرح جب کسی قوم پر دنیا میں اجتماعی عذاب آتاہے تواس کی لپیٹ میں بدکاروں اور بدمعاشوں کے ساتھ ساتھ بے گناہ لوگ بھی آجاتے ہیں۔(سابقہ اور موجودہ مسلمان اُمتوں کا ماضی ‘حال اور مستقبل :صفحہ154‘طبع اوّل :اکتوبر 1993ء)\nعذاب ِ الٰہی کی وجہ\n٭ اِس وقت عالمی پیمانے پر اُمّت ِمسلمہ جس زبوں حالی کا شکار ہے یہ اصل میں عذاب ِ الٰہی ہے ‘جس میں ہم مبتلا ہیں ۔اس کی وجہ یہ ہے کہ ہم زمین پر اللہ کے دین کے نمائندے بنائے گئے تھے‘ لیکن ہم آج پوری دنیا میں کوئی ایک ملک بھی بطور ِماڈل ایسا نہیں دکھا سکتے ‘جس کے بارے میں ہم یہ کہہ سکیں کہ لوگو آؤ ‘دیکھو ‘ یہ ہے نظام مصطفیٰ ﷺ۔(رسول اکرم ﷺ اور ہم :صفحہ417)\n\n پچھلا صفحہ\nاگلا صفحہ"
        },
        {
            "صفحہ": 248,
            "متن": "عذابِ الٰہی سے نکلنے کی صورت\n٭ آج پوری اُمّت عذاب ِالٰہی سے صرف اسی صورت میں نکل سکتی ہے کہ کم ازکم کسی ایک ملک میں اللہ کے دین کو قائم کرکے پوری دنیا کو دعوت دے سکے کہ آؤ دیکھو‘ یہ ہے اسلام ! اس کی برکتیں دیکھو۔ اس کی سعادتیں دیکھو۔ یہاں کی مساوات اور یہاں کا بھائی چارہ دیکھو ۔ یہاں کی آزادی دیکھو ۔یہاں کا امن وامان دیکھو !! اگر ہم یہ نہ کرسکے تو پھر اللہ کا عذاب سخت سے سخت ترہوگا۔عذاب کی شدّت بڑھے گی ‘ گھٹے کی نہیں۔(رسولِ اکرم ﷺ اور ہم :صفحہ468‘طبع دوم :جولائی2014ء)\nعالم ِعرب پر عذابِ خداوندی\n٭ عالم ِعرب پر عذابِ خداوندی کے کوڑے برسیں گے ۔ اس لیے کہ ان پر اللہ کا بہت بڑا احسان ہواتھا۔ رسول عربی محمدرسول اللہ ﷺ ان میں سے تھے ۔ پھر یہ کہ ان کی زبان میں اللہ نے اپنی آخری کتاب نازل فرمائی۔ ہم تو چٹائی توڑ تعلیم حاصل کرنے کے بعد عربی سیکھ کر قرآن کو سمجھ سکتے ہیں ‘ لیکن ان کی یہ مادری زبان ہے ۔(رسول اکرم ﷺ اور ہم :صفحہ468‘طبع دوم :جولائی2014ء) \n\n پچھلا صفحہ\nاگلا صفحہ"
        },
        {
            "صفحہ": 249,
            "متن": "علماء ِکرام\n\nعلما ء کرام کا کردار\n٭ علماء کرام کا کردار مثبت اورمنفی دونوں اعتبارات سے یعنی مثبت طورپر پاکستان میں اسلامی دستوروقانون کے نفاذ واجراء اورمنفی اعتبار سے اسلام کے مسلّمہ اعتقادات و تعلیمات کے خلاف اُٹھنے والے فتنوں کے سد ّباب‘ دونوں پہلوؤں سے ہرگز مایوس کن نہیں‘ بلکہ الحمد للہ ! نہایت روشن اورتابناک رہا ہے ۔ ( استحکام پاکستان ‘صفحہ100)\nتحریک ِختم ِنبوت میں علماء کرام کا کردار\n٭ عقیدہ ختم نبوت کی فصیل میں نقب لگانے والوں کے خلاف 1953ء اور1974ء میں علماء کرام نے جس اتحادواتفاق کاثبوت دیا ‘ وہ بھی ہماری تاریخ کا نہایت تابندہ ودرخشندہ باب ہے۔ ( استحکامِ پاکستان:صفحہ100‘طبع اوّل ‘مارچ 1986ء)\nعلماء پر اعتماد\n٭ پاکستان کے مسلمان دین کے معاملے میں اصل اعتماد علماء ہی پر کرتے ہیں ۔(اسلام اورپاکستان:تاریخی ‘سیاسی ‘علمی اورثقافتی پس منظر‘طبع اوّل ‘جنوری 1983ء)\nامتیازی مقام\n٭ برصغیر پاک وہند کو پورے عالم اسلام میں ایک امتیازی مقام حاصل ہے۔ چنانچہ علماء دین کو جس قدر اثر ورسوخ یہاں کے مسلمان عوام پر حاصل ہے وہ دنیا میں کہیں اور نظر نہیں آتا ‘اور راسخ العقیدہ اسلام جتنی مضبوط جڑیں یہاں رکھتا ہے کہیں اور نہیں رکھتا ۔(سابقہ اور موجودہ مسلمان اُمتوں کا ماضی ‘حال اور مستقبل :صفحہ48‘طبع اوّل :اکتوبر 1993ء)\nڈھونڈے سے بھی نہیں مل سکتے\n٭ طبقہ علما ء میں سے اسیر مالٹا شیخ الہند مولانامحمودحسن ؒ ایسی عظیم شخصیت ‘جدید تعلیم یافتہ\n\n پچھلا صفحہ\nاگلا صفحہ"
        },
        {
            "صفحہ": 250,
            "متن": "لوگوں میں سے علامہ اقبال ؒ ایسا مفکّر ملت اورحکیم الامت ‘پھر مولانا الیاسؒ ایسا عظیم مبلغ اور مولانامودودی ؒ ایسا عظیم مصنّف پورے عالم اسلام میں کہیں ڈھونڈنے سے بھی نہیں مل سکتا ۔  (سابقہ اور موجودہ مسلمان اُمتوں کا ماضی ‘حال اور مستقبل :صفحہ132)\nعلماء ِ حق\n٭ علمائے حق کے بغیر دین کا کوئی تصوّر ہی نہیں ‘لہٰذا ہر دور ‘ہر زمان ‘ ہرمکان میں علمائے حقانی بھی لازماً موجود رہیں گے ۔ (جماعت ِ شیخ الہند ؒ اور تنظیم اسلامی :صفحہ338)\n٭ دنیا کبھی بھی علماء حق سے خالی نہیں ہوئی اور نہ کبھی ہوگی ۔(اُمّت ِمسلمہ کے لیے سہ نکاتی لائحہ عمل :صفحہ96‘طبع اوّل :اکتوبر 1990ء)\nعام علماء کاحال\n٭ بدقسمتی سے ہمارے عام علماء کا حال یہ ہے کہ انہوں نے عربی علوم توپڑھے ہیں ‘ عربی مدارس سے فارغ التحصیل ہیں ‘مگر وہ آگے بڑھنے کی صلاحیت سے عاری ہیں۔ انہوں نے سائنس نہیں پڑھی ‘وہ جدید علوم سے واقف نہیں ‘وہ نہیں جانتے آئن سٹائن کس بلا کا نام ہے اوراس شخص کے ذریعے طبیعیات کے اندر کتنی بڑی تبدیلی آگئی ہے۔ نیوٹونین ایرا کیا تھا اورآئن سٹان کا دورکیا ہے ‘انہیں کیا پتہ ! آج کائنات کا تصوّر کیاہے‘ایٹم توپرانی بات ہوگئی ‘ اب تو انسان نیوٹرون پروٹون سے بھی کہیں آگے کی باریکیوں تک پہنچ چکا ہے ۔ اب ان چیزوں کو نہیں جانیں گے توان حقائق کو صحیح طورپرسمجھنا ممکن نہیں ہوگا ۔مظاہر طبیعی کامعاملہ توآگے سے آگے جارہا ہے۔ اس کی تعبیر جدید سے جدید ہونی چاہیے۔(قرآن حکیم اورہم :صفحہ204‘طبع چہارم :ستمبر2015ء)\nمولانا ابوالکلام آزاد ؒ\n٭ حضرت شیخ الہندمولانا محمود حسن رحمہ اللہ علیہ سے بعض ساتھی علماء نے پوچھا :’’حضرت آپ الہلال کا اتنا گہرا مطالعہ کرتے ہیں ‘حالانکہ اس میں تصویریں ہوتی ہیں ‘‘۔ حضرت شیخ الہند ؒ نے جوجواب دیا وہ اس بات کا آئینہ دار ہے کہ حضرت شیخ الہند ؒ کس نظر سے \n\n پچھلا صفحہ\nاگلا صفحہ"
        },
        {
            "صفحہ": 251,
            "متن": "مولانا آزاد ؒ کو دیکھتے تھے ۔حضرت شیخ الہند ؒ نے پہلے تو یہ شعر پڑھا ـ ؎\n\n\nکامل اس طبقہ زہاد سے اٹھا نہ کوئی\nکچھ ہوئے تویہی رندانِ قدح خوار ہوئے !\n\n\n\n\nپھر فرمایا کہ میاں تم اس بات کو دیکھتے ہو کہ اس میں تصویر یں ہوتی ہیں ‘تم یہ بات نہیں دیکھتے کہ وہ فریضہ جہاد جس سے ہم لوگ غافل تھے اس کو سب سے پہلے جس شخص نے یاد دلایا ہے وہ یہی ابوالکلام آزاد ہیں ۔(جماعت ِ شیخ الہند ؒ اور تنظیم اسلامی :صفحہ269‘طبع ششم :اپریل2015ء)\nمولانا ابوالکلام آزاد ؒ کے کردارکی خوبی\n٭ مولانا ابوالکلام آزاد ؒ اپنے مخالف کو کبھی براکہنا جانتے ہی نہیں تھے ۔مولاناکے متعلق لوگوں نے کیا کچھ نہیں کہا ‘ ان کے ساتھ کیا کچھ نہیں کیاگیا ‘لیکن میں آپ کو یقین دلاتاہوں کہ ایک مرتبہ بھی کبھی مَیں نے مولانا کی زبان سے قائداعظم یا لیاقت علی خان یا مسلم لیگ کے کسی دوسرے لیڈر یا خودمسلم لیگ کے متعلق بدگوئی سنی ہی نہیں۔ ان میں اس قدر وسعت ِظرف تھی کہ کبھی کسی کی برائی نہیں کرتے تھے ‘کبھی غیبت نہیں کرتے تھے ۔ (مولانا سعید احمد اکبرآبادیؒ)(جماعت ِ شیخ الہند ؒ اور تنظیم اسلامی :صفحہ275‘طبع ششم :اپریل2015ء)\nمرتد کا حکم\n٭ مرتد کا حکم اسلام سے پھرنے والے پر لگے گا۔اگر کوئی یہودی عیسائی ہوجائے یا ہندو عیسائیت اختیار کرلے تو اُن سے کوئی تعرض نہ کیا جائے گا ۔یہ چونکہ بہت اہم معاملہ ہے ۔لہٰذا اس پہلو پر علماء نے بہت توجہ صرف کی ہے۔(سیرت ِ خیرالانام علیہ الصلوۃ والسلام :صفحہ47‘طبع اوّل :اکتوبر 2013ء)\nقیصر روم\n٭ قیصر روم کے بارے میں مستند تواریخ سے معلوم ہوتا ہے کہ وہ خود بہت بڑا عالم تھا۔(منہج انقلاب ِنبوی ﷺ :صفحہ308‘طبع اوّل :جون1987ء)\n\n پچھلا صفحہ\nاگلا صفحہ"
        },
        {
            "صفحہ": 252,
            "متن": "عید الاضحی اور فلسفۂ قربانی\n\nعیدا لاضحی کے موقع پر قربانی\n٭ ہمارے لیے لمحہ فکریہ ہے کہ ہم اپنے اپنے گریبانوں میں جھانکیں اورجائزہ لیں کہ کیا واقعتاً ہم اللہ کی راہ میں اپنے جذبات واحساسات کی قربانی دے سکتے ہیں ‘کیا واقعتاً ہم اپنی محبوب ترین اشیاء اللہ کی راہ میں قربان کرسکتے ہیں ؟ کیاواقعتاً ہم اللہ کے دین کی خاطر اپنے وقت کا ایثار اور اپنے ذاتی مفادات کی قربانی دے سکتے ہیں؟اپنے دُنیوی تعلقات ‘اپنے رشتے اور اپنی محبتیں اللہ اوراس کے دین کی خاطرقربان کرسکتے ہیں ؟اگر ہم یہ سب کرسکتے ہیں تو عید الاضحی کے موقع پر کی گئی قربانی بڑی مبارک ہے ۔(ملفوظاتِ ڈاکٹر اسرار احمد ؒ ‘صفحہ42)\nمحبو ب ترین شے کی قربانی\n٭ اللہ تعالیٰ کو ایک بندئہ مؤمن سے مطلوب یہ ہے کہ وہ اللہ کی راہ میں اپنی محبوب ترین چیز بھی قربان کرنے کے لیے تیار ہو ۔(عیدالاضحی اورفلسفہ قربانی:صفحہ8‘طبع اوّل :ستمبر1983ء )\n٭ جو جانور ہزاروں سال سے عید الاضحی کے موقع پر ذبح ہوتے ہیں ‘یہ ایک اعتبار سے حضرت اسماعیل علیہ السلام کا فدیہ ہیں اوردوسرے اعتبار سے ان کا مفادیہ ہے کہ اُمّت مسلمہ کے ہرفرد کے دل میں یہ جذبہ ہرسال تازہ ہوتا رہے کہ وہ متاعِ دنیا کی محبوب ترین شے بھی اللہ کی راہ میں قربان کرنے کے لیے تیاررہے۔(عیدالاضحی اورفلسفہ قربانی:صفحہ33‘طبع اوّل :ستمبر1983ء )\nقربانی کی روح\n٭ اگر ہم اللہ کے دین کے لیے کوئی ایثار کرنے کے لیے تیار نہیں تو جانوروں کی یہ\n\n پچھلا صفحہ\nاگلا صفحہ"
        },
        {
            "صفحہ": 253,
            "متن": "قربانی ایک خول اور ڈھانچہ ہے ‘جس میں کوئی روح نہیں۔(عیدالاضحی اورفلسفہ قربانی:صفحہ41‘طبع اوّل :ستمبر1983ء )\nعید الاضحی اور قربانی\n٭ قربانی کو عیدالاضحی کی صور ت میں روئے زمین کے ان تمام لوگوں کے عام کردیا گیا جو اللہ کی اطاعت وفرماںبرداری کی راہ اختیار کرکے گویا ابراہیم علیہ السلام ہی کی معنوی ذُرّیت میں شامل ہوگئے ہیں ‘قطع نظر اس سے کہ ان کا کوئی صلبی ونسلی تعلق ان سے ہے یا نہیں ۔(عیدالاضحی اورفلسفہ قربانی:صفحہ54‘طبع اوّل :ستمبر1983ء )\nآسائشوں کی قربانی\n٭ جولوگ فوری لذتوں کو چھوڑنے کے لیے تیار نہیں ہوتے اور فوری آسائشوں کو قربان نہیں کرسکتے ‘وہ آگے نہیں بڑھ سکتے۔(مطالعہ قرآن حکیم کا منتخب نصاب جلداول :صفحہ282‘طبع دہم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 254,
            "متن": "عبادات\n\nنماز کی حقیقت\n٭ نماز آپ نے جیسے تیسے پڑھی ‘وہ ادا تو ہوگئی ‘لیکن اگر اس میں خشوع وخضوع اور استحضار نہ ہوا ‘اللہ کی طرف انابت ہی نہ ہو ئی ‘اُس کی طرف توجہ ہی نہ ہوئی تو بات وہی ہوئی کہ نماز پڑھی تو ہے مگر نماز کی حقیقت حاصل نہ ہوئی ۔(قرآن کا لائحہ عمل :صفحہ 36‘طبع اوّل اکتوبر 2004ء)\nنماز :زندگی کا محور\n٭ نماز کو اگر کوئی شخص اپنی زندگی میں قائم کرلے تواس کی زندگی گویا ایک حصار میں آجاتی ہے ‘ایک کھونٹے سے بندھ جاتی ہے۔پھر اس کے سارے پروگرام اس نماز کے حوالے سے طے ہوں ‘اس کی appointments اگر ہوں گی تونماز کے اوقات کو مدّنظر رکھ کر ہوں گی ‘ اس کے شب وروز کے معمولات میں فیصلہ کن چیز نمازہوگی ۔لہٰذا پوری انسانی زندگی کو شکنجے میں کَس لینے والی شے نماز ہے۔(تعمیر سیرت کی اساسات اور قرآن کا انسان مطلوب:صفحہ 19‘طبع اوّل :اپریل 1997ء)\nخشوع و خضوع والی نماز\n٭ نماز بہتر سے بہتر ہو اور بڑی عمدگی سے پڑھی جائے ۔اس میں خشوع وخضوع ہو‘ تعدیل ارکان کا لحاظ رکھاجائے۔ (اسلام ‘ایمان اور احسان :صفحہ62 )\nہمہ تن اللہ کے سامنے جھکنا\n٭ جو شخص نماز پڑھتاہے وہ ہمہ تن اللہ کے سامنے جھکتا ہے ‘جس کا نقطہ آغاز ہے ادب کے ساتھ جھک کر کھڑے ہونا ‘ اور پھر درمیانی مقام ہے حالت ِرکوع ‘ اوراس کی انتہا ہے حالت ِسجدہ ۔ (مطالعہ قرآن حکیم کا منتخب نصاب جلداول :صفحہ283)\n\n پچھلا صفحہ\nاگلا صفحہ"
        },
        {
            "صفحہ": 255,
            "متن": "عبادت ِالٰہی\n٭ عبادتِ الٰہی کا مطلب ہے‘محبّت کے جذبے سے سرشار ہوکر ہمہ تن اورہمہ جہت اللہ تعالیٰ کی اطاعت کرنا۔ (اسلام ‘ایمان اور احسان :صفحہ63 ‘طبع اوّل :نومبر 2010ء )\n٭ عبادت یعنی ہمہ تن ‘ہمہ وقت او رہمہ جہت اللہ تعالیٰ کی بندگی اور اطاعت کرنا آسان کام نہیں ہے‘اس کے لیے مدد کی ضرورت ہے ۔نماز ‘روزہ ‘زکوٰۃ اور حج اسی کام کے لیے مدد فراہم کرتے ہیں ۔ (اسلام ‘ایمان اور احسان :صفحہ63 ‘طبع اوّل :نومبر 2010ء )\nحقوق اللہ اور حقوق العباد\n٭ اللہ کے ساتھ جوڑنے والی سب سے بڑی عبادت نماز ہے اور بندوں کے ساتھ تعلق قائم کرنے والی شے زکوٰۃ ہے۔(تعارف ِقرآن :صفحہ133 ‘طبع اوّل :فروری2006ء )\nمحبّت اور شوق کا جذبہ\n٭عبادت کا حقیقی مفہوم یہ ہوگا کہ شوق اور محبّت کے جذبے کے ساتھ کسی کے سامنے اپنے آپ کو بچھادینا ۔(مطالبات ِدین :صفحہ19 ‘طبع اوّل :جولائی 1975ء )\nحج کی جامعیت\n٭ حج میں وہ تمام چیزیں جمع ہوگئی ہیں جو نماز ‘زکوٰۃ اور روزے سے حاصل ہوتی ہیں۔ اس میں یاد ِالٰہی بھی ہے ‘وقتی طورپر علائق دنیوی سے کٹ جانا بھی ہے ‘انفاق مال بھی ہے ‘جسمانی مشقت بھی ہے اور نفس کے تقاضوں کو ضبط میں رکھنے کی مشق بھی ہے۔چنانچہ حج ایک انتہائی جامع عبادت ہے ۔ (مطالبات ِدین :صفحہ38 )\nقرآن کی دعوت کا خلاصہ\n٭ تمام انبیاء ورسل علیہم السلام اور قرآن کی دعوت کا خلاصہ یہ ہے کہ انسان صرف اللہ تعالیٰ ہی کی عبادت کرے ‘ اُس کے سوا کسی اور کی عبادت نہ کرے۔(قلب ِقرآن سورۂ یٰسٓکی مختصر تشریح :صفحہ129‘طبع اوّل :مئی 2017ء)\n\n پچھلا صفحہ\nاگلا صفحہ"
        },
        {
            "صفحہ": 256,
            "متن": "نماز ِتہجد\n٭ تہجد کی نماز نبی اکرم ﷺکے لیے اوّلاً فرض کا درجہ رکھتی تھی ‘لیکن بعد میں اسے نفل کا درجہ دے دیا گیا۔(قرآن حکیم کی سورتوں کے مضامین کا اجمالی تجزیہ(حصہ دوم) :صفحہ197‘طبع اول :اپریل 2017ء)\nعبادت کی قبولیت کی شرط ِلازم\n٭ اللہ کی بندگی پورے خلوص واخلاص کے ساتھ ہونی چاہیے ۔اس میں کوئی ریاکاری نہ ہواور اللہ کی رضا کے سوا کوئی اورچیز مطلوب ومقصود کے درجے میں نہ آجائے۔(مطالعہ قرآن حکیم کا منتخب نصاب جلداول :صفحہ139‘طبع دہم :اپریل2019ء)\nنظام صلوٰۃ میں محافظت ومداومت\n٭ نظامِ صلوٰۃ کے متعلق یہ بات جان لیجیے کہ اس میں اہم ترین چیز محافظت اور مداومت ہے ۔اس نظام کو مستقل قائم ودائم رکھنا ہے ۔یہ نہیں کہ جب چاہا نماز اداکرلی اور جب چاہا گول کردی ۔یا جب جی چاہا نماز تو پڑھ لی لیکن اوقات کی پابندی نہیں کی گئی ‘یا بلا کسی عذر اور مجبوری کے گھر میں ہی اداکرلی ‘مسجد میں حاضر نہیں ہوئے تو یہ طرزِعمل اقامت ِصلوٰۃ کے تقاضوں کے منافی ہے ‘ اس طرح اس کی اجتماعی مصلحتیں اور حکمتیں بالکل ضائع ہوجائیں گی ۔(مطالعہ قرآن حکیم کا منتخب نصاب جلداول :صفحہ319‘طبع دہم :اپریل2019ء)\nعبادت اور اتباع کا مفہوم\n٭ عبادت کا اصل مفہوم ہے: ’’انتہائی محبّت کے جذبہ سے سرشار ہوکراللہ کی بندگی اور پرستش کرنا ‘‘اور اتباع کا مفہوم ہے:’’محبّت کے جذبہ سے سرشارہوکر پیروی کرنا۔‘‘(رسول اکرم ﷺ اور ہم :صفحہ340‘طبع دوم :جولائی2014ء)\n\n پچھلا صفحہ\nاگلا صفحہ"
        },
        {
            "صفحہ": 257,
            "متن": "فقہ\n\nاختلاف\n٭ مختلف فقہی مسالک کے مابین جو اختلافات سامنے آئے ہیں وہ ایک فطری بات ہے۔ ظاہر بات ہے کہ جہاں انسانی ذہن کا م کرتاہے‘وہاں اختلاف کی گنجائش پیدا ہوتی ہے۔(اطاعت کا قرآنی تصوّر:صفحہ28‘طبع اوّل :اکتوبر1995ء )\nفقہ حنفی\n٭ ہمارے ہاں امام اعظم ابوحنیفہ ؒ کے اولین شاگردوں قاضی ابویوسف ؒ اورامام محمد ؒ نے اپنے استاد امام ابوحنیفہ ؒ سے اختلاف کیا ہے اور آج دنیا میں جو فقہ حنفی موجود ہے وہ اکثر وبیشتر امام ابوحنیفہ ؒ کی رائے پر نہیں ہے بلکہ صاحبین یعنی قاضی ابویوسف ؒاور امام محمد ؒ کی رائے پر ہے ۔مثال کے طورپر امام ابوحنیفہ ؒ کے نزدیک ’مزارعت‘ مطلقاً حرام ہے ‘ لیکن فقہ حنفی میں اس پر جو فتویٰ ہے وہ امام ابوحنیفہ ؒ کی رائے پر نہیں ہے بلکہ صاحبینؒ کی رائے پر ہے ۔تواُن کے شاگردوں نے اُ ن سے اختلاف کیا ہے۔ ہمارے ہاں جب تک تقلید کے معاملے میں یہی طرزِعمل رہا توایک صحت مند فضا رہی۔(حقیقت واقسامِ شرک :صفحہ105 ‘طبع اوّل :اکتوبر 2008ء )\n\n پچھلا صفحہ\nاگلا صفحہ"
        },
        {
            "صفحہ": 258,
            "متن": "فتنہ\n\nفتنہ وآزمائش\n٭ مال واسباب ِدُنیوی اوراولاد کو ایک فتنہ وآزمائش سمجھنا چاہیے کہ ان کے ذریعے اللہ تعالیٰ ہمیں آزمارہا ہے ۔(اطاعت کا قرآنی تصوّر:صفحہ4‘طبع اوّل :اکتوبر1995ء )\nسب سے بڑا فتنہ\n٭ یہ زمین اللہ کی ہے ‘ اس کاجائز حاکم صرف اُس کی ذات ہے ۔ازروئے الفاظ قرآنی: {لَہٗ مُلْکُ السَّمٰوٰتِ وَالْاَرْضِ}اگر زمین پر تشریعی معاملات اور اجتماعی نظام حیات میں اللہ کے سوا کسی اور کا حکم چل رہا ہے تویہ اُس کے خلاف صریح بغاوت ہے ۔یہی سب سے بڑا فتنہ ہے ۔(جہادبالقرآن اور اُس کے پانچ محاذ :صفحہ36 ‘طبع اوّل :جولائی 1984ء )\nدین و سیاست کی علیحدگی\n٭ سیکولرازم علامہ اقبال ؒ کے نزدیک اس دور کا سب سے بڑا فتنہ اور دین اورسیاست کی علیحدگی فساد کی اصل جڑ ہے۔(اسلام کے انقلابی فکر کی تجدیدوتعمیل :صفحہ15 ‘طبع اوّل :دسمبر 1994ء )\nدجالی فتنہ\n٭ دجالی فتنے سے مراد عہد ِحاضر کی مادہ پرستانہ تہذیب ہے ‘جس کے پورے تانے بانے اور تمام تر رگ وپے میں یہ نقطہ نظر سرایت کیے ہوئے ہے کہ اصل اہمیت کی حامل اور توجہ والتفات کے قابل یہ کائنات ہے نہ کہ خالق کائنات کی ذات ‘مادہ اور اس کے خصائص وقوانین ہیں نہ کہ روح اور اس کی کیفیات‘ اور یہ حیاتِ دُنیوی او ر \n\n پچھلا صفحہ\nاگلا صفحہ"
        },
        {
            "صفحہ": 259,
            "متن": "اس کی فلاح وبہبود ہے نہ کہ حیات ِاُخروی اور اس کی فوز ونجات ۔(سابقہ اور موجودہ مسلمان اُمتوں کا ماضی ‘حال اور مستقبل :صفحہ123‘طبع اوّل :اکتوبر 1993ء)\n٭ نبی اکرم ﷺ نے جس دجالی فتنے کے اثرات سے اپنے دین وایمان کو بچانے کے لیے سورۃ الکہف اور خصوصاً اس کی ابتدائی اور آخری آیات کو اکسیرکی سی تاثیر کی حامل اور تیر بہدف قراردیا ہے ‘وہ یہی مادّہ پرستی ‘دنیا پرستی ‘زرپرستی اور شہوات پرستی کا فتنہ ہے۔(سابقہ اور موجودہ مسلمان اُمتوں کا ماضی ‘حال اور مستقبل :صفحہ124‘طبع اوّل :اکتوبر 1993ء)\nافسوس او رملامت کے قابل\n٭ دجالی فتنے نے اگرچہ اس وقت پورے کر ئہ ارضی اور تمام عالم ِانسانیت کو اپنی لپیٹ میں لیاہوا ہے‘لیکن زیادہ افسوس اورملامت وماتم کے قابل ہے اُمّت ِ مسلمہ اور اس کا بھی افضل اور برتر حصہ یعنی مسلمانان عرب ‘ کہ وہ بھی قرآن حکیم ایسی کامل اور محفوظ کتابِ ہدایت کے حامل اور اس پر ایمان کے مدّعی ہونے کے باوجود اس فتنے میں پوری شدّت کے ساتھ ‘بلکہ دوسروں سے بھی کچھ زیادہ ہی مبتلا ہیں ۔(سابقہ اور موجودہ مسلمان اُمتوں کا ماضی ‘حال اور مستقبل :صفحہ123‘طبع اوّل :اکتوبر 1993ء)\nکسوٹی\n٭ فتنہ کے لغوی معنی ’’کسوٹی‘‘ کے ہیں ۔یعنی وہ چیز جس پر پرکھ کر دیکھا جاتا ہے کہ سونا خالص ہے یا اس میں کھوٹ اور ملاوٹ ہے ۔چنانچہ اہل ایمان کو بتایا جارہا ہے کہ اس دنیا میں مال اوراولاد تمہارے لیے کسوٹی ہیں ۔’’یعنی تمہاری آزمائش کا ذریعہ ہیں اور ان پر تم کو پرکھا جارہاہے کہ کہیں تم ان کی محبّت سے مغلوب ہوکر اللہ کو بھول تو نہیں جاتے اور اس کے اوامر ونواہی سے بے پرواہ ہوکر اپنی عاقبت تو خراب نہیں کرلیتے۔(مطالعہ قرآن حکیم کا منتخب نصاب جلداول :صفحہ239‘طبع دہم :اپریل2019ء)\nمال واولاد کی محبّت\n٭ اگرمال واولاد کی محبّت انسان کے دل پر ضرورت سے زیادہ قابوپالے تو گویا اُس \n\n پچھلا صفحہ\nاگلا صفحہ"
        },
        {
            "صفحہ": 260,
            "متن": "نے اپنے آپ کو اپنے ہاتھوں فتنے میں ڈال دیا ۔(مطالعہ قرآن حکیم کا منتخب نصاب جلددوم :صفحہ623‘طبع ہشتم :اپریل2019ء)\nمعتمد علیہ بزرگ کی توہین\n٭ کسی معتبر ومعتمد علیہ بزرگ کی توہین کرنا ‘ ان کی تنقیص کرنا ‘ ان کے احترام کو مجروح کرنا ‘یہ ایک بہت بڑا فتنہ ہے۔(جماعت ِ شیخ الہند ؒ اور تنظیم اسلامی :صفحہ353‘طبع ششم :اپریل2015ء)\nفساد کی اصل جڑ\n٭ احکام دین کا جہاں تک تعلق ہے ‘اس میں کوئی نئی بات کہنا فتنہ اور فسا دکی جڑہے۔ اس میں کوشش ہو کہ پیچھے سے پیچھے جاؤ‘حتیٰ کہ پہنچ جاؤ محمد ٌرسول اللہ ﷺ تک۔(جماعت ِ شیخ الہند ؒ اور تنظیم اسلامی :صفحہ358‘طبع ششم :اپریل2015ء)\nاستحصال کی بدترین شکل\n٭ مزدور غریب کو معلوم ہے کہ اگرچاردن مجھے مزدوری نہیں ملی تومیرے گھر کے اندر فاقہ آجائے گا ‘میرے بچے کے پینے کے لیے دودھ کہاں سے آئے گا ؟لہٰذا وہ کارخانے کے مالک کے رحم وکرم پر ہے کہ وہ اُسے جو اجرت دے گا اس پر وہ کام کرنے پر مجبورہے ۔یہ استحصال کی بدترین شکل ہے جو سرمایہ داری کی صورت میں مسلط ہے ۔(اُمُّ المُسَبِّحات‘یعنی سورۃ الحدید :صفحہ285‘طبع اوّل :جون2005ء)\n\n پچھلا صفحہ\nاگلا صفحہ"
        },
        {
            "صفحہ": 261,
            "متن": "کفر و شرک\n\nاللہ کی پہچان\n٭ اگر اللہ کو پہچان لیاجائے ‘جیسا کہ پہچاننے کا حق ہے تو شرک کا کوئی سوال ہی پیدا نہیں ہوتا ۔(شہادت علی الناس ‘صفحہ ‘13‘طبع اوّل‘اپریل 2001)\nشرک ناقابل ِمعافی گناہ\n٭ قرآن مجید کی رُو سے ہمارے دین میں سب سے بڑا جرم‘ سب سے بڑا قطعی اورناقابل معافی گناہ شرک ہے ۔(بندئہ مؤمن کی شخصیت کے خدوخال :صفحہ 17‘طبع اوّل:ستمبر 1999ء)\n٭ ہمارا دین ‘ دین توحید ہے ۔تواس کا لازمی نتیجہ یہ نکلتا ہے کہ اس دین میں سب سے بڑا جرم او رسب سے بڑا گناہ ‘جو ناقابل درگزر ہے ‘وہ شرک ہے ۔(حقیقت واقسام شرک :صفحہ5 ‘طبع اوّل :اکتوبر 2008ء )\nتوحید کی ضد شرک\n٭ ہمارا دین اصل میں دین توحید ہے ۔’’توحید ‘‘ کی ضد ہے ’’شرک ‘‘۔شرک چاہے ثنویت کی شکل میں ہو ‘تثلیث کی شکل میں ہو یا کثرت ِآلِھَہ کی صورت میں ہو ‘ ان سب صورتوں کو ہم ایک لفظ’’شرک‘‘ سے تعبیر کرتے ہیں ۔(حقیقت واقسام شرک :صفحہ5 ‘طبع اوّل :اکتوبر 2008ء )\nانسانیت کے لیے معراج\n٭ شرک سے بالکل آزاد ہوجانا‘انسانیت کے لیے معراج ہے او ریہ بلند ترین مقام ہے جس تک انسان پہنچ سکتا ہے ۔ (حقیقت واقسام شرک :صفحہ9 ‘طبع اوّل :اکتوبر 2008ء )\n\n پچھلا صفحہ\nاگلا صفحہ"
        },
        {
            "صفحہ": 262,
            "متن": "شرک کا مرض\n٭ مسلمان کا خمیر جس مٹی سے اٹھا ہے ‘مجھے یقین ہے کہ وہ جان بوجھ کر کبھی شرک نہیں کرتا ‘بلکہ ایساناممکن ہے ۔اس کے تصوّرات میں اگر شرک آتا ہے تو غیر محسوس طریقے سے درآتا ہے ‘کسی مغالطے کے باعث آتا ہے۔وہ اس کو شرک سمجھ کر شرک نہیں کرتا ‘ا س میں جہالت اور ناسمجھی کارفرماہوسکتی ہے ۔اس کی ایک شکل یہ بھی ہوتی ہے کہ ہردور میں شرک کا یہ مرض ایک نئی صورت اختیار کرکے سامنے آتا ہے ‘ جس کو پہچاننے میں کوتاہی رہ جاتی ہے اور جب تک اس کو پہچاننے کی صلاحیت پید ا نہ ہوجائے ‘اس سے پوری طرح بچنا ممکن نہیں ۔(حقیقت واقسامِ شرک :صفحہ11 ‘طبع اوّل :اکتوبر 2008ء )\nعقابی نگاہ\n٭ اب ضرورت اُس عقابی نگاہ کی ہے جو اپنے دور کے شرک کو پہچان لے۔(حقیقت واقسامِ شرک :صفحہ12 ‘طبع اوّل :اکتوبر 2008ء )\nدورِجدید کا سب سے بڑا شرک\n٭ اس دور کا سب سے بڑاشرک کیاہے ‘اسے سمجھ لیاجائے ‘جس کے بارے میں مَیں اپنے بارے میں بھی نہیں کہہ سکتا کہ میں اس سے بالکل بری ہوں ۔اللہ ہی جس کو بچالے وہ بچ جائے گا ‘ورنہ اللہ کی توفیق کے بغیر اس سے بچنا انسان کے بس کی بات نہیں ۔وہ شرک کیا ہے ؟وہ ’’مادہ پرستی کا شرک‘‘ ہے۔(حقیقت واقسامِ شرک :صفحہ54 ‘طبع اوّل :اکتوبر 2008ء )\nمادّہ پرستی کے شرک کی مثال\n٭ آپ نے کہیں جاناہے اور آپ کے پاس کا ریا کوئی اور سواری درست حالت میں موجود ہے ‘ آپ نے اس کے لیے پٹرول کا انتظام بھی کرلیا ہے اور آپ نے یہ ارادہ کرلیا ہے کہ آپ صبح اُٹھ کر لازماً اپنی منزلِ مقصود کی طرف روانہ ہوجائیں \n\n پچھلا صفحہ\nاگلا صفحہ"
        },
        {
            "صفحہ": 263,
            "متن": "گے۔اگر آپ کو یقین ہوگیا ہے کہ اب آپ کے روانہ ہونے میں کوئی رکاوٹ نہیں ہے اور آپ یہ بھول گئے ہیں کہ ان اسباب کے اوپر ایک مسبّب الاسباب ہستی بھی ہے اور سارے وسائل کے جمع ہونے کے باوجود بھی آپ اُس کے اذن کے بغیر ہل نہیں سکتے توآپ گویا مادہ پرستی کے شرک میں مبتلا ہوگئے ۔(حقیقت واقسامِ شرک :صفحہ60 ‘طبع اوّل :اکتوبر 2008ء )\nتقلید اور شرک\n٭ اہل ِعلم کے نزدیک کوئی شخص اپنی ذات میں مُطاع ہر گز نہیں ہے ‘بلکہ کتاب وسُنّت کی بنیاد پر ہی اس کی بات مانی جائے گی ‘چنانچہ یہ تقلید شرک نہیں ہے ۔البتہ اگر کسی شخص کو اپنی ذات میں مُطاع مان لیا جائے تو اس قسم کی تقلید شرک ہے۔(حقیقت واقسامِ شرک :صفحہ105 ‘طبع اوّل :اکتوبر 2008ء )\nاطاعت کی حدود\n٭ کوئی چاہے مرشدہو ‘عالم ہو ‘حاکم ہو ‘مجتہد ہو ‘کسی کی بات بھی اگرمانی جائے گی تو کتاب وسُنّت کے دائرے کے اندر اندر مانی جائے گی او رقرآن وحدیث کی دلیل سے مانی جائے گی ۔اگر طرزِعمل یہی ہے تو یہ توحید ہے‘ اور اگر اس کو کہیں سے بھی اورکسی پہلو سے بھی مجروح کردیا جائے تویہ شرک ہے ۔(حقیقت واقسام شرک :صفحہ106 ‘طبع اوّل :اکتوبر 2008ء )\nشخصیت پرستی\n٭ اگرکسی شخص کی محبّت اور عقیدت آپ کو اندھا اوربہرا کردے اور اس کی ہر بات آپ کے لیے سندہو ‘اس کی رضا جوئی ہی آپ کے پیش نظر رہے تو یہ شخصیت پرستی ہے او ر یہ یقیناًشرک ہے ۔(حقیقت واقسامِ شرک :صفحہ107 ‘طبع اوّل :اکتوبر 2008ء )\nشرک ِخفی\n٭ اگر کسی شخص کے بارے میں یہ بات دل میں بیٹھ جائے کہ یہ شخص میراکام کرسکتاہے اور \n\n پچھلا صفحہ\nاگلا صفحہ"
        },
        {
            "صفحہ": 264,
            "متن": "اس وجہ سے اُس کے سامنے گریہ وزاری بھی ہورہی ہو اور تضرع بھی ہورہاہو تو یہ ایک درجے میں شرک ِخفی ہے۔ (حقیقت واقسامِ شرک :صفحہ116 ‘طبع اوّل :اکتوبر 2008ء )\n٭ اگر کوئی شخص نماز پڑھنے کے لیے کھڑا ہواور وہ یہ دیکھتے ہوئے کہ کوئی اسے دیکھ رہا ہے ‘نماز ذرارُک رُ ک کر اور ٹھہر ٹھہر کر پڑھنا شروع کردے ‘سجدہ ذرا طویل کردے تو یہ ’’شرک ِخفی ‘‘ہے ۔(حقیقت واقسام شرک :صفحہ120 )\nتوکّل\n٭ اس صدمے سے گھلے جارہے ہیں کہ ہم اپنے بچے کے لیے فلاں ڈاکٹر کا علاج نہیں کراپارہے ‘یاعلاج کے لیے امریکہ یاانگلستان نہیں بھیج پارہے ۔اس سے ظاہر ہوتاہے کہ ان کا اصل تکیہ اور توکّل خدا کی ذات کے بجائے دوا پر ہوگیاہے۔(حقیقت واقسام شرک :صفحہ116 ‘طبع اوّل :اکتوبر 2008ء )\nعلیحدہ علیحدہ کیٹیگریز\n٭ قرآن مجید نے جہاں بت پرستوں کو مشرک قراردیا ہے ‘وہاں اہل کتاب کو مشرک قرارنہیں دیا۔ان کا شرک بیان کیا ہے ‘لیکن ان کی کیٹیگری جدارکھی ہے۔آخری وقت تک بھی یہ دو کیٹیگریز علیحدہ علیحدہ رہی ہیں ۔(حقیقت واقسام شرک :صفحہ125 ‘طبع اوّل :اکتوبر 2008ء )\nمشرک کافتویٰ\n٭ مجھے یقین ہے کہ کوئی بھی مسلمان جس نے مسلمان ماں کا دودھ پیاہے اور اس کی جو ایک ذہنی ساخت بنی ہوئی ہے اور جس مٹی سے اس کا خمیر اٹھاہے وہ جان بوجھ کر شرک نہیں کرسکتا ۔یہ سب مغالطے اورگمراہیاں ہیں ‘ناسمجھی اور غلوہے ‘توان گمراہیوں کی نفی کیجیے‘ انہیں واضح کیجیے ‘ہدایت کو عام کیجیے اور اس میں مداہنت ہرگز نہ کیجیے۔ لیکن ایسے لوگوں پر شرک کے فتوے لگاکر اُن سے اپنے آپ کوکاٹ لینا یا اُن کو خود سے کاٹ دینا ‘یہ نہ تو قرآن مجید کی روح کے مطابق ہے اور نہ ہی \n\n پچھلا صفحہ\nاگلا صفحہ"
        },
        {
            "صفحہ": 265,
            "متن": "محمدرسول اللہﷺ کے اُسوہ کے مطابق ہے۔(حقیقت واقسام شرک :صفحہ125 ‘طبع اوّل :اکتوبر 2008ء )\n٭ کسی شخص کے اندر ذراسابھی شرک کا شائبہ نظر آجائے تواس کو مشرک قرار دے دینااوراُس کے ساتھ وہ طرزِعمل اختیار کرناجو مشرکین کے ساتھ ہے ‘یہ سراسر غلو ہے۔ (حقیقت واقسام شرک :صفحہ128 ‘طبع اوّل :اکتوبر 2008ء )\nقطع تعلقی\n٭ شرک کی مذمت لازماً کی جائے‘اس میں مداہنت ہرگز نہ ہو ‘لیکن کسی کو مشرک قرار دے کراُس سے قطع تعلق کرلینا ‘یہ بہت بڑا فتنہ ہے ‘اس سے کسی کی بھلائی کی امیدنہیں ‘بلکہ نقصان ہی کا اندیشہ ہے۔(حقیقت واقسام شرک :صفحہ128 ‘طبع اوّل :اکتوبر 2008ء ) \nتکفیر کا فیصلہ\n٭ تکفیر بھی جان لیجیے کہ انفرادی معاملہ نہیں ہے کہ جو شخص چاہے کھڑا ہوکر فتویٰ دے دے کہ فلاں کافرہے ‘بلکہ اسلامی ریاست کاکام ہے کہ وہ تکفیر کا فیصلہ کرے ۔(حقیقت واقسام شرک :صفحہ128 ‘طبع اوّل :اکتوبر 2008ء )\nدولت کو معبود بنا لینا\n٭ اگر حصولِ دولت میں حلا ل وحرام کی تمیز ختم ہوگئی تو معلوم ہو اکہ دولت کو معبو دبنالیا گیا ہے ۔(توحید ِعملی :صفحہ30‘طبع اوّل :مارچ 1985ء)\nشرک کا جرم\n٭ شرک جرم اتنا بڑا ہے کہ اُس کے ساتھ بڑی سے بڑی نیکی بھی مفید نہیں ہوسکتی۔(قرآن حکیم کی سُورتوں کے مضامین کا اجمالی تجزیہ :صفحہ61‘طبع اوّل :رمضان المبارک1398ھ)\nتوحید اور شرک\n٭ انسان کی ہدایت کا اصل الا صول توحید ہے اورتمام گمراہیوں اور ضلالتوں کی جڑ اور \n\n پچھلا صفحہ\nاگلا صفحہ"
        },
        {
            "صفحہ": 266,
            "متن": "بنیاد شرک ہے۔(قرآن حکیم کی سُورتوں کے مضامین کا اجمالی تجزیہ :صفحہ69‘طبع اوّل :رمضان المبارک1398ھ)\nغیراللہ کی محبّت\n٭ اگرکسی اور کی محبّت اللہ کی محبّت کے برابر آکر بیٹھ گئی تو جان لیجیے کہ یہی شرک ہے ۔(مطالعہ قرآن حکیم کا منتخب نصاب جلداول :صفحہ90‘طبع دہم :اپریل2019ء)\nنفسانی خواہشات کی پوجا\n٭ صرف سامنے رکھی ہوئی مورتیاں ہی نہیں پوجی جاتیں ‘اند ر کی نفسانی خواہشات کو بھی پوجا جاتا ہے ۔(مطالعہ قرآن حکیم کا منتخب نصاب جلداول :صفحہ92‘طبع دہم :اپریل2019ء)\nاکبر الکبائر\n٭ ازروئے قرآن مجید کبیرہ گناہوں میں سب سے بڑے اور چوٹی کے گناہ تین ہیں: شرک ‘قتل ناحق اور زنا۔(مطالعہ قرآن حکیم کا منتخب نصاب جلداول :صفحہ362‘طبع دہم :اپریل2019ء)\nپتھروں کے بُت\n٭ بُت عموماً پتھروں سے تراشے جاتے ہیں اوراُنہیں معبود سمجھا جاتا ہے ‘ ان پر چڑھا وے چڑھائے جاتے ہیں ‘ان کے آگے ماتھا ٹیکا جاتاہے ‘ان سے حاجت روائی کے لیے دعائیں کی جاتی ہیں ‘اس لیے مشرکوں کے ساتھ پتھروں کے یہ بُت بھی جہنّم میں جھونک دیے جائیں گے تاکہ ان کی حسرت میں مزید اضافہ ہوکہ جنہیں ہم معبود سمجھے بیٹھے تھے وہ بھی ہمارے ساتھ اس آگ میں جل رہے ہیں ۔(مطالعہ قرآن حکیم کا منتخب نصاب جلداول :صفحہ392‘طبع دہم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 267,
            "متن": "کشمیر\n\nمسئلہ کشمیر پر ہمارا موقف\n٭ بھارت کے مقابلے میں ہمیشہ سے ہماراموقف یہ رہا ہے کہ پہلے کشمیر پر بات ہوگی‘ پھر کسی اورمسئلے پر !(موجودہ عالمی حالات کے تناظر میں اسلام اورپاکستان کا مستقبل ‘صفحہ 66‘طبع اوّل نومبر2013ء)\nانگریز کی چالبازی\n٭ ہمارے ساتھ انگریز یہ چالبازی کرکے گیا ہے کہ ہندوستان اورپاکستان کو آزاد تو کردو‘ لیکن کشمیر کا جھگڑا پیدا کرکے جاؤتاکہ یہ آپس میں لڑتے رہیں۔(عیسائیت اوراسلام :صفحہ 19‘طبع اوّل:اکتوبر 1995ء)\nکشمیر ہماری شہ رگ\n٭ کشمیر ہماری شہ رگ ہے ‘لیکن کبھی یہ ہمت نہیں ہوئی کہ ہم الٹی میٹم دیتے کہ کشمیر چھوڑوورنہ آؤ مقابلہ کرو! یہ خوف نہیں ہے تو کیاہے؟(توبہ کی عظمت اور تاثیر :صفحہ 43‘طبع اوّل :نومبر 2011ء)\n٭ ہم اہل ِپاکستان کا حال یہ ہے کہ کشمیر کو اپنی شہ رگ کہتے ہیں ‘مگر اتنی جرات نہیں کہ کبھی انڈیا سے یہ کہہ سکیں کہ آؤ‘ ہم سے میدان میں آکر مقابلہ کرو ۔ایک وہ دور تھا جب انڈیا کے دونوں اطراف پاکستان تھا ۔ ایک طرف موجودہ پاکستان دوسری جانب مشرقی پاکستان (بنگلہ دیش ) اور بھارت پاکستان سے ڈرتاتھا۔ا ب حالات بہت بدل گئے ہیں ۔ اب توہم انڈیا کے آگے پیچھے جارہے ہیں ۔(سیرت ِ خیرالانام علیہ الصلاۃ والسلام :صفحہ39‘طبع اوّل :اکتوبر 2013ء)\n\n پچھلا صفحہ\nاگلا صفحہ"
        },
        {
            "صفحہ": 268,
            "متن": "ہماری ذلت و مسکنت\n٭ بھارت ہمارا پانی روک کر گویا ہمارا پیچ کستا جارہا ہے۔آپ اخبارات میں پڑھتے ہیں کہ بھارت ہمارے میدانوں کو صحرا میں بدل کر رکھ دے گا ‘جبکہ ہماری حالت یہ ہے کہ ہم کشمیر کے لیے اسے کوئی الٹی میٹم نہیں دے سکے تواب پانی کے لیے کہاں دیں گے۔ یہ کیا ہے ؟یہ ذلت ومسکنت ہے جو ہم پر تھوپ دی گئی ہے ۔تویہ اللہ کا عمومی عذاب ہے پوری اُمّت ِمسلمہ پر۔(توبہ کی عظمت اور تاثیر :صفحہ 43‘طبع اوّل :نومبر 2011ء)\nکوئی اُمید بر نہیں آتی!\n٭ ہماری حکومت نے کشمیر پر جوبھی امیدیں ہمیں دلائی تھیں ‘وہ سب خاک میں مل چکی ہیں ۔ (بصائر :صفحہ36 ‘طبع اوّل :مارچ2006ء )\n٭ مسئلہ کشمیر کے حل کی کوئی امید جو ذرا پید اہوگئی تھی ‘ اب اس کا کوئی امکان نہیں ہے‘ کیونکہ بھارت کسی درجے میں کوئی لچک دکھانے کوتیار نہیں ۔(بصائر :صفحہ37 ‘طبع اوّل :مارچ2006ء )\nکشمیر یوں کا جذبہ\n٭ کشمیر کے اندر جو جذبہ اُبھرا اُسے پوری دنیا نے دیکھ لیا ۔کشمیریوں کے بارے میں کہا جاتا تھا کہ وہ تو لڑنے والی قوم ہے ہی نہیں ‘مگر اب اس کے اندر جان پیداہوچکی ہے۔(رسول اکرم ﷺ اور ہم :صفحہ468‘طبع دوم :جولائی2014ء) \n\n پچھلا صفحہ\nاگلا صفحہ"
        },
        {
            "صفحہ": 269,
            "متن": "قرآن کریم\n\nتعلیم وتعلّم ِقرآن\n٭ اِس وقت اصل ضرورت اس کی ہے کہ خود اُمّت ِمسلمہ میں تعلیم وتعلّمِ قرآن پاک کی ایک رَو چل نکلے اور مسلمان درجہ بدرجہ قرآن سیکھنے اور سکھانے میں لگ جائیں۔(ملفوظاتِ ڈاکٹر اسرار احمد ؒ ‘صفحہ213‘طبع اوّل ‘دسمبر 2015ء)\nاہل ایمان کو جوڑنے والی رسّی\n٭ اہل ایمان کو جوڑنے والی رسّی ‘ ان کو باہم ایک دوسرے سے باندھ دینے والی شے ‘ ان کو بنیانِ مرصوص بنانے والی چیز’’قرآن‘‘ ہے۔(ملفوظاتِ ڈاکٹر اسرار احمد ؒ ‘صفحہ36)\nقرآن کی دعوت\n٭ قرآن سیکھو اورسکھاؤ‘اسے پڑھو اور پڑھاؤ۔یہ ضروری نہیں کہ فارغ التحصیل ہونے تک انتظا رکرو‘بلکہ تم نے ایک آیت بھی سمجھ لی ہے تو اس کو پھیلانا شروع کردو۔ (تنظیم اسلامی کی دعوت :صفحہ 21‘طبع اوّل اکتوبر 1995ء)\nکتاب ِالٰہی\n٭ انسان کی سوچ کو درست کرنے والی کتاب’’کتاب ِالٰہی ‘‘ ہے۔(سورۃ الفاتحہ :صفحہ 7‘طبع اوّل:دسمبر 1997ء)\nدل کی آواز\n٭ قرآن مجید کو سنتے ہوئے وہ شخص جس کا دل قوی اورزندہ ہو اورروح بیدار ہو تو وہ یوں محسوس کرتا ہےجیسے یہ میرے دوست کی آواز آرہی ہے اورگویا یہ تومیرے اپنے دل کی آواز ہے۔ (دنیا کی عظیم ترین نعمت ‘قرآن حکیم :صفحہ 11‘طبع اوّل:نومبر 2000ء)\n\n پچھلا صفحہ\nاگلا صفحہ"
        },
        {
            "صفحہ": 270,
            "متن": "کتاب ِ نصیحت\n٭ دل اگر سخت ہوگئے ہیں تو ان کو نرم کرنے کے لیے نصیحت قرآن ہے ۔(دنیا کی عظیم ترین نعمت ‘قرآن حکیم :صفحہ 14‘طبع اوّل:نومبر 2000ء)\nسب سے اونچا علم\n٭{عَلَّمَ الْقُرْآنَ }’’اُس نے قرآن سکھایا۔‘‘ویسے تو انسان کو سارے کا سارا علم اللہ تعالیٰ ہی نے دیا ہے ۔فزکس‘ الجبرا‘جیومیٹری کس نے سکھائی ؟ کیمسٹری کس نے پڑھائی ؟لیکن سب سے اونچا علم قرآن کا ہے ۔(دنیا کی عظیم ترین نعمت ‘قرآن حکیم :صفحہ 16‘طبع اوّل:نومبر 2000ء)\nبہترین لوگ\n٭ قرآن سیکھنے سکھانے کے مختلف مراحل و مدارج ہیں۔بہترین لوگ وہ ہیں جو قرآن پڑھیں اورپڑھائیں ‘سیکھیں اورسکھائیں ۔(دنیا کی عظیم ترین نعمت ‘قرآن حکیم :صفحہ 16‘طبع اوّل:نومبر 2000ء)\nقرآن کے باطن تک رسائی\n٭ قرآن کے باطن تک انسان کی رسائی اُس وقت تک نہیں ہوسکتی جب تک کہ اُس کا (اپنا )باطن بالکل پاک نہ ہوجائے۔(دنیا کی عظیم ترین نعمت ‘قرآن حکیم :صفحہ 16‘طبع اوّل:نومبر 2000ء)\nقرآن کو سیکھنے اورسکھانے کی آرزو اور امنگ\n٭ جوانی کادور آرزوؤں اور امنگوں کا دور ہوتا ہے‘اس حوالے سے مَیں خاص طور پر نوجوانوں کے لیے عرض کروں گا کہ ان کے دلوں میں قرآن کو سیکھنے اور سکھانے کی آرزو اورامنگ پیدا ہونی چاہیے ۔(عظمت ِقرآن :صفحہ 15‘طبع اوّل:جنوری 1992ء)\n\n پچھلا صفحہ\nاگلا صفحہ"
        },
        {
            "صفحہ": 271,
            "متن": "اتحاد کی بنیاد\n٭ ہمارے اتحا دکی اگر کوئی بنیادہے توقرآن ہے ‘ہمارے عروج وبلندی کے لیے اگر کوئی زینہ ہے تو قرآن ہے‘ اور ذلّت ورسوائی سے نجات کا کوئی راستہ ہے تو قرآن ہے۔(عظمت ِقرآن :صفحہ 32‘طبع اوّل:جنوری 1992ء)\nایمان بالرسالت کی شرط ِلازم\n٭ رسول اللہ ﷺ کی کامل اطاعت اور قرآن وسُنّت کے احکام پر سرتسلیم خم کرناایمان بالرسالت کی شرطِ لازم ہے ۔(نبی اکرم ﷺ سے ہمارے تعلق کی بنیادیں :صفحہ13‘طبع :مارچ2020ء)\nسرتسلیم خم\n٭ جب محمد ﷺ کو اللہ کارسول اوراس کانمائندہ مان لیا ہے تو اب تمہارے لیے اس کے سوا کو ئی چارہ کارنہیں کہ تمہیں ان ﷺکا ہرحکم ماننا پڑے گا اورہر ارشادکے آگے سرتسلیم خم کرنا ہوگا۔(نبی اکرم ﷺ سے ہمارے تعلق کی بنیادیں :صفحہ13‘طبع :مارچ2020ء)\nباربار اور ہمیشہ پڑھی جانے والی کتاب\n٭ قرآن صرف ایک بار پڑھ لینے کی چیز نہیں ہے بلکہ باربار پڑھنے اور ہمیشہ پڑھتے رہنے کی چیز ہے ‘ اس لیے کہ یہ روح کے لیے بمنزلہ غذا ہے اور جس طرح جسم انسانی اپنی بقا ء و تقویت کے لیے مسلسل غذا کا محتاج ہے جو انسان کے جسدِحیوانی کی طرح سب زمین ہی سے حاصل ہوتی ہے ‘اسی طرح روحِ انسانی جو خود آسمانی چیز ہے ‘ کلامِ ربانی کے ذریعے مسلسل تغذیہ و تقویت کی محتاج ہے۔(قرآن حکیم اور ہم : صفحہ 306‘ طبع چہارم‘ ستمبر2015ء)\nقرآن فہمی کی ضرورت\n٭ مَیں نہیں سمجھتا کہ ایک ایسا مسلمان جس نے کچھ بھی پڑھا لکھاہو‘کجا یہ کہ غیر ملکی زبان \n\n پچھلا صفحہ\nاگلا صفحہ"
        },
        {
            "صفحہ": 272,
            "متن": "تک سیکھی ہو ‘بی اے اور ایم اے پاس کیاہو‘ ڈاکٹری اور انجینئرنگ جیسے مشکل علوم وفنون حاصل کیے ہوں ‘ وہ اللہ تعالیٰ کی عدالت میں اتنی سی عربی بھی نہ سیکھ سکنے پر کیا عذر پیش کرسکے گا ‘جس سے وہ اُس کے کلام پاک کا فہم حاصل کرسکتا ۔(ملفوظاتِ ڈاکٹر اسرار احمد ؒ ‘صفحہ218)\n٭ انگریزی ہم نے اتنی پڑھ لی کہ انگریزوں کو پڑھادیں ‘لیکن عربی نہیں سیکھ سکے کہ قرآن سمجھ سکیں ۔آخر اللہ تعالیٰ کو کیا جواب دیں گے ؟پی ایچ ڈی ہیں ‘فزکس ‘ کیمسٹری میں ‘ڈاکٹری میں نہ جانے کتنے کتنے سال لگاکر لوگ ڈگریاں لیتے ہیں کہ آدھی عمرگزرچکی ہوتی ہے۔سب کچھ پڑھ لیتے ہیں ‘لیکن اتنی عربی نہیں پڑھ سکتے کہ قرآن سمجھ سکیں ۔(دنیا کی عظیم ترین نعمت ‘قرآن حکیم :صفحہ 18‘طبع اوّل:نومبر 2000ء)\nتحریک رجوع الی القرآن\n٭ پوری قوت کے ساتھ انفرادی اور اجتماعی سطح پر قرآن کی طرف رجوع کی ایک زبردست تحریک چلنی چاہیے ‘جس میں لوگوں کو دعوت دی جائے کہ آؤ ! قرآن پڑھو‘پڑھاؤ‘سیکھو سکھاؤ‘سمجھو سمجھاؤ ‘اس کا علم حاصل کرواورعام کرو۔(دنیا کی عظیم ترین نعمت ‘قرآن حکیم :صفحہ 19‘طبع اوّل:نومبر 2000ء)\n\nمسلمانوں کی زبوں حالی\n٭ میرے نزدیک مسلمانوں کی زبوں حالی اور ان کا زوال وانحطاط دراصل قرآن مجید سے دوری کا نتیجہ ہے ۔(نبی اکرم ﷺ سے ہمارے تعلق کی بنیادیں :صفحہ 39‘طبع اوّل :مارچ 1974ء)\nزوال کے سائے\n٭ اپنی تاریخ کے اوراق پلٹ کر دیکھیں ‘ آپ کو واضح طورپر نظر آئے گاکہ جب تک مسلمانوں نے قرآن کو مضبوطی سے تھامے رکھا‘ اسی کوحقیقی معنوں میں اپنا ہادی \n\n پچھلا صفحہ\nاگلا صفحہ"
        },
        {
            "صفحہ": 273,
            "متن": "وراہنما سمجھا ‘اپنے عمل ‘اخلاق اورمعاملات کو اسی کے مطابق استوار رکھا تو انفرادی اور اجتماعی ‘ ہر سطح پر ان کا رعب اور دبدبہ قائم رہا ‘ دنیا میں وہ سربلنداور غالب رہے اور اسلام کا جھنڈا چہار دانگ ِعالم میں لہراتا رہا ‘لیکن جیسے جیسے وہ کتاب اللہ سے بےپروااورنور وحکمت کے اس خزینہ سے بے تعلق ہوتے چلے گئے ویسے ویسے ان پر زوال کے سائے گہرے ہوتے گئے ۔(نبی اکرم ﷺ سے ہمارے تعلق کی بنیادیں :صفحہ40‘طبع :مارچ2020ء)\nقرآن سے ہمارا تعلق\n٭ قرآن سے ہماراجو حقیقی تعلق ہونا چاہیے ‘آج اسے ہم ترک کرچکے ہیں ۔ہمارا اس سے تعلق اس کے سوا اور کچھ نہیں رہا کہ ہم اسے محض حصولِ برکت کا ایک ذریعہ سمجھتے ہیں ۔ہم میں سے گنتی کے چند لوگ اگر اس کی تلاوت کرتے بھی ہیں تواسے سمجھنے اور اس سے ہدایت اخذکرنے کے لیے نہیں ‘بلکہ محض حصولِ ثواب کے لیے !(نبی اکرم ﷺ سے ہمارے تعلق کی بنیادیں :صفحہ40‘طبع :مارچ2020ء)\n٭ کتاب مبین سے ہمارا عملی تعلق بس اتنا رہ گیا ہے کہ کہیں قسم کھانے کی ضرورت پڑتی ہے ‘ چاہے وہ جھوٹی قسم ہی کیوں نہ ہو ‘ تو اس کے لیے اس کتاب کو تختہ مشق بنایا جاتا ہے ‘ دم توڑتے شخص کو سورہ یٰسین پڑھ کر سنادی جاتی ہے ‘یا بیٹی کو قرآن کا ایک نسخہ جہیز میں دے کر ایک رسم پوری کردی جاتی ہے ‘اللہ اللہ خیر سلّا !(نبی اکرم ﷺ سے ہمارے تعلق کی بنیادیں :صفحہ43‘طبع :مارچ2020ء)\nہمارے تمام مسائل کا حل\n٭ ایما ن ویقین اسی کتاب (قرآن حکیم ) سے حاصل ہوگا ‘عقائد اسی سے درست ہوں گے ‘جاہلیت ِ قدیمہ وجدیدہ کا ابطال اسی فرقان حمید سے ہوگا ۔شرک وبدعت کے اندھیرے اسی نور ِہدایت کی ضیا پاشی سے دور ہوں گے ‘عمل واخلاق کی اصلاح اوران میں تبدیلی اسی کی تعلیمات سے ہوگی ۔معاملات اگر سنوریں گے تواسی کتاب ِ مبین کی رشدوہدایت سے سنوریں گے۔ اوراچھی طرح سمجھ لیجیے کہ ہمارے ملک میں اسلامی\n\n پچھلا صفحہ\nاگلا صفحہ"
        },
        {
            "صفحہ": 274,
            "متن": "نظام بھی اسی حبل اللہ کے اعتصام اور اس سے تمسک کے نتیجے میں قائم ہوگا ۔ اس کی بنیاد پر جو دعوت اٹھے گی اورنبی اکرم ﷺ کے طریق پرجو انقلابی کام ہوگا‘اسی کے نتیجے میں یہاں اسلامی نظام کا قیام ممکن ہوسکے گا ‘کسی اور ذریعہ سے یہ تبدیلی ممکن نہیں ہے !(نبی اکرم ﷺ سے ہمارے تعلق کی بنیادیں :صفحہ46‘طبع :مارچ2020ء)\nسورۃ العصرکی جامعیت\n٭ پورا قرآن مجید ایک درخت کی مانند ہے اوریہ چھوٹی سی سورۃ (العصر) اُس کا بیج ہے۔ اور جس طرح ایک بیج میں پور ا درخت پنہاں ہوتا ہے ‘اسی طرح سورۃ العصر میں پورا قرآن حکیم موجود ہے ۔(راہِ نجات سورۃ العصر کی روشنی میں :صفحہ 33‘طبع اوّل :ستمبر 1973ء)\nوالعصر کا لفظ\n٭ وَالْعَصر کا لفظ انسان کو جھنجھوڑ کر غفلت سے بیدار کرتا ہے کہ غافل انسان! تیرا اصل سرمایہ وہ وقت ہے جو تیزی سے گزراجارہا ہے اور تیری اصل پونجی وہ مہلت عمر ہے جو تیزی سے ختم ہورہی ہے۔(راہِ نجات سورۃ العصر کی روشنی میں :صفحہ 47‘طبع اوّل :ستمبر 1973ء)\nقرآن کی معجز نمائی\n٭ اس کتاب ِہدایت کے طفیل ‘جو رہزن تھے وہ رہبر بن گئے ‘جو اُمّی تھے ‘اَن پڑھ تھے‘وہ دنیا کے لیے معلّم بن گئے ‘جو زانی وشرابی تھے‘وہ عصمتوں کے محافظ اور مکارمِ اخلاق کے علمبرداربن گئے۔یہ سب کچھ قرآن کی معجزنمائی تھی ۔( اُسوئہ رسول ﷺ :صفحہ 72‘طبع اوّل :دسمبر 1983ء)\nتزکیہ وتربیت کا اصل ذریعہ\n٭ تزکیہ وتربیت کے لیے ہمیں ہر حال میں قرآن ہی کی طرف رجوع کرناہوگا۔( اُسوئہ رسول ﷺ :صفحہ 74‘طبع اوّل :دسمبر 1983ء)\n\n پچھلا صفحہ\nاگلا صفحہ"
        },
        {
            "صفحہ": 275,
            "متن": "ہمارے نزدیک تزکیۂ نفس کا اصل ذریعہ ہے قرآن مجید ۔اس کا لب لباب ہے ایمان‘ اورایمان کا لب ِلباب ہے توکّل اورراضی بہ رضائے رب رہنا۔یہی تصوّف کا حاصل ہے۔ (قرب ِالٰہی کے دومراتب:صفحہ 35‘طبع اوّل :جون 1988ء)\nبنیانِ مرصوص\n٭ آنحضور ﷺ نے دعوت وتبلیغ اور تزکیہ وتربیت کا کا م کیا تو قرآن کے ذریعے کیا‘ حکمت کی تعلیم دی تو قرآن کے ذریعے دی ‘ صحابہ کرام رضوان اللہ علیہم اجمعین کو بنیانِ مرصوص بنایا تو قرآن کے ذریعے بنایا۔اب اگر کوئی اس طرح کا کام کرنا چاہے تو قرآن مجید کے سوا کوئی چارئہ کار نہیں ۔(قرآن کے نام پر اُٹھنے والی تحریکات:صفحہ 26‘طبع اوّل :جنوری2018ء )\nقرآن کے ساتھ جاگنا\n٭ جس طرح دن روزے کی حالت میں گزرا ہے ‘اسی طرح رات قرآن کے ساتھ گزاری جائے ۔(عظمت ِصیام وقیام رمضان المبارک :صفحہ26‘طبع اوّل :مارچ1991ء )\nاللہ تعالیٰ سے ہم کلامی\n٭ اکثر مذاہب نے تو اللہ کو اتنا دور اوربندوں سے اتنا بعید فرض کرلیا ہے کہ اُس تک براہ ِ راست رسائی گویا ممکن ہی نہیں ۔چنانچہ ایسے تمام مذاہب نے اللہ کے دربار تک رسائی کے لیے بے شمار واسطے اور وسیلے گھڑلیے ہیں اورناقابل فہم مشرکانہ نظام بنالیے ہیں ۔قرآن نے اس وہم کو دور کرکے صاف صاف بتادیا ہے کہ تم جسے دُور سمجھ رہے ہو ‘وہ دُور نہیں ہے ‘تمہارے بالکل قریب ہے ۔اللہ تعالیٰ سے ہم کلام ہونے کے لیے کہیں جانے کی ضرورت نہیں ہے ‘جب چاہو اور جہاں چاہو ‘اُ س سے ہم کلام ہوجاؤ۔(عظمت ِصیام وقیام رمضان المبارک :صفحہ37‘طبع اوّل :مارچ1991ء )\n\n پچھلا صفحہ\nاگلا صفحہ"
        },
        {
            "صفحہ": 276,
            "متن": "اصل ذکر\n٭ ذکر کے ضمن میں اصل شے قرآن ہے ‘پھر نماز آتی ہے اوراس کے بعد اذکار ِمسنونہ ہیں ۔ (مروجہ تصوّف یا سلوک ِمحمدی ؐ:صفحہ24‘طبع اوّل :جون1997ء )\nایمان وتعظیم\n٭ قرآن پر ایما ن لانے کا مطلب یہ ہے کہ زبان سے اس کا اقرار کیا جائے کہ قرآن اللہ تعالیٰ کا کلام ہے‘ جو برگزیدہ فرشتے حضرت جبرائیل علیہ السلام کے ذریعے اللہ کے آخری رسول حضرت محمد ﷺ پر نازل ہوا ۔اس اقرار سے انسان دائرہ اسلام میں داخل ہوجاتا ہے ‘لیکن حقیقی ایمان اسے اُ س وقت نصیب ہوتا ہےجب ان تمام امور پر ایک پختہ یقین اُس کے قلب میں پیدا ہوجائے ۔پھر ظاہر ہے کہ جب یہ صورت پیدا ہوجائے گی تو خو د بخود قرآن کی عظمت کا نقش قلب پر قائم ہوجائے گا‘ اورجوں جوں قرآن پرایمان بڑھتا جائے گا اس کی تعظیم واحترام میں بھی اضافہ ہوتا چلاجائے گا ۔گویا ایمان وتعظیم لازم وملزوم ہیں ۔(مسلمانوں پر قرآن مجید کے حقوق :صفحہ7‘طبع :اپریل 2019ء)\nکلام اللہ\n٭ قرآن اللہ سبحانہ وتعالیٰ کا کلام ہے‘ جو اس لیے نازل ہوا ہے کہ لوگ اس سے ہدایت پائیں اور اسے اپنی زندگیوں کا لائحہ عمل بنائیں۔ (مسلمانوں پر قرآن مجید کے حقوق:صفحہ10‘طبع اوّل :جنوری 1969ء )\nروح کی غذا\n٭ قرآن صرف ایک بار پڑھ لینے کی چیز نہیں ہے بلکہ باربارپڑھنے اور ہمیشہ پڑھتے رہنے کی چیز ہے ‘اس لیے کہ یہ روح کے لیے بمنزلہ غذا ہے اور جس طرح جسم انسانی اپنی بقا ء وتقویت کے لیے مسلسل غذا کا محتاج ہے جو انسان کے جسد ِحیوانی کی طرح سب زمین ہی سے حاصل ہوتی ہے‘اسی طرح روحِ انسانی جو خود آسمانی چیز ہے‘ \n\n پچھلا صفحہ\nاگلا صفحہ"
        },
        {
            "صفحہ": 277,
            "متن": "کلامِ ربانی کے ذریعے مسلسل تغذیہ وتقویت کی محتاج ہے۔(مسلمانوں پر قرآن مجید کے حقوق:صفحہ14‘طبع اوّل :جنوری 1969ء )\nباربار پڑھی جانے والی کتاب\n٭ اگر قرآن بس ایک مرتبہ پڑھ لینے کی چیز ہوتی تو کم ازکم نبی اکرم ﷺ کو تو اس کے باربار پڑھنے کی قطعاً کوئی حاجت نہ تھی ۔لیکن قرآن سے معلوم ہوتا ہے کہ آپ ؐ کو مسلسل قرآن پڑھتے رہنے کی باربار تاکید ہوئی ۔(مسلمانوں پر قرآن مجید کے حقوق:صفحہ15‘طبع اوّل :جنوری 1969ء )\nمؤثر ہتھیار\n٭ قرآن کریم کی تلاوت مسلسل کرتے رہنا ضروری ہے اور یہ مؤمن کی روح کی غذا‘ اس کے ایمان کو تروتازہ اور سرسبز وشاداب رکھنے کا اہم ترین ذریعہ او رمشکلات و موانع کے مقابلے کے لیے اس کا سب سے مؤثر ہتھیار ہے ۔(مسلمانوں پر قرآن مجید کے حقوق:صفحہ15‘طبع اوّل :جنوری 1969ء )\nقرآن مجید کو صحیح پڑھنا\n٭ ایک عرصے سے مساجد ومکاتب کی تعلیم کے زوال اور کنڈر گارٹن قسم کے مدارس کے رواج کی بدولت یہ صورت ِحال پیدا ہوچکی ہے کہ مسلمان قوم کی نوجوان نسل کی ایک عظیم اکثریت حتیٰ کہ بہت سے بوڑھے اور ادھیڑ عمر کے لوگ بھی قرآن مجید کو ناظرہ پڑھنے پر بھی قادر نہیں ۔مَیں ایسے تمام حضرات سے گزارش کروں گا کہ وہ اپنی اس کمی کا احساس کریں اورجلدازجلد اسے دُور کرنے کی کوشش کریں ۔ اور خواہ وہ عمر کے کسی بھی مرحلے میں ہوں‘ قرآن مجید کو صحیح پڑھنے کی صلاحیت لازماً پیدا کریں۔(مسلمانوں پر قرآن مجید کے حقوق:صفحہ16‘طبع اوّل :جنوری 1969ء )\nتجوید کی اہمیت\n٭ قرآن کریم کے حروف کی شناخت ‘ان کے مخارج کا صحیح علم اور رموزِاوقاف ِقرآنی \n\n پچھلا صفحہ\nاگلا صفحہ"
        },
        {
            "صفحہ": 278,
            "متن": "کی ضروری معلومات جسے اصطلاحاً تجوید کہتے ہیں ‘اس کے بغیر قرآ ن مجید کی صحیح اوررواں دواں تلاوت ممکن نہیں ۔(مسلمانوں پر قرآن مجید کے حقوق:صفحہ16‘طبع اوّل :جنوری 1969ء )\nتعلیم کی ابتدا\n٭ اپنی اولاد کے بارے میں یہ طے کرلیں کہ ان کی تعلیم کی ابتدا قرآن سے ہوگی اور سب سے پہلے وہ قرآن کے حروف کی پہچان اور ان کو صحیح مخارج سے اداکرنا سیکھیں گے۔اس معاملے میں حد سے زیادہ غلو تواگرچہ اچھا نہیں‘لیکن قرآن مجید کو روانی کے ساتھ صحیح اصوات ومخارج اور رموزِ اوقاف کی رعایت ولحاظ کے ساتھ پڑھنے پر قادر ہونا تو ہر معمولی پڑھے لکھے انسان کے لیے بھی لازم اور قرآن مجید کے حق تلاوت کی ادائیگی کی شرطِ اوّلین ہے۔(مسلمانوں پر قرآن مجید کے حقوق:صفحہ16 )\nمقدار ِتلاوت\n٭ مقدار ِتلاوت مختلف لوگوں کے لیے مختلف ہوسکتی ہے۔زیادہ سے زیادہ مقدار جس کی آنحضور ﷺ نے توثیق فرمائی ہے ‘یہ ہے کہ تین دن میں قرآن ختم کیاجائے ‘ یعنی دس پارے روزانہ پڑھے جائیں۔اورکم سے کم مقدار ‘جس سے کم کا تصوّر بھی ماضی قریب تک نہ کیاجاسکتا تھا‘یہ ہے کہ ایک پارہ روزانہ پڑھ کر ہر مہینے قرآن ختم کرلیاجائے۔ (مسلمانوں پر قرآن مجید کے حقوق:صفحہ17‘طبع اوّل :جنوری 1969ء )\nمقررہ نصاب\n٭ تلاوتِ قرآن کو زندگی کے معمولات میں مستقل طورپر شامل کیاجائے اور ہرمسلمان تلاوت کا ایک مقررہ نصاب پابندی کے ساتھ لازماً پورا کرتا رہے ۔(مسلمانوں پر قرآن مجید کے حقوق:صفحہ17‘طبع اوّل :جنوری 1969ء )\nحسنِ نظر او رحسنِ سماعت\n٭حسن نظر او رحسن سماعت انسان کے فطری داعیات میں سے ہیں ۔قرآن مجید کی \n\n پچھلا صفحہ\nاگلا صفحہ"
        },
        {
            "صفحہ": 279,
            "متن": "خوبصورت اورخوش نما کتابت سے ایک مؤمن کے حسن نظر کو حقیقی تسکین حاصل ہوتی ہے اور اس کی خوش الحانی کے ساتھ قراء ت اس کے ذوق سماعت کو آسودگی عطاکرتی ہے۔ (مسلمانوں پر قرآن مجید کے حقوق:صفحہ18‘طبع اوّل :جنوری 1969ء )\nخوش الحانی\n٭قرآن کی تلاوت کے حقوق میں سے یہ بھی ہے کہ ہرشخص اپنی حدتک بہتر سے بہتر اسلوب ‘اچھی سے اچھی آواز اور زیادہ سے زیادہ خوش الحانی سے قرآن مجید کی تلاوت کرے۔(مسلمانوں پر قرآن مجید کے حقوق:صفحہ18‘طبع اوّل :جنوری 1969ء )\nترتیل\n٭ تلاوت ِقرآن پاک کی اعلیٰ ترین صورت یہ ہے کہ نماز (خصوصاً تہجد) میں اپنے رب کے سامنے ہاتھ باندھ کر کھڑے ہوکر انتہائی سکون اوراطمینان کے ساتھ ٹھہر ٹھہر کر اور توقف کرتے ہوئے قرآن پڑھا جائے ‘جس سے قلب پر اثرات مترتب ہوتے چلے جائیں ۔ قرآن کی اصطلاح میں اس قسم کی تلاوت کانام ترتیل ہے۔(مسلمانوں پر قرآن مجید کے حقوق:صفحہ20‘طبع اوّل :جنوری 1969ء )\nظاہری وباطنی آداب\n٭ قرآن کے حق تلاوت کی ادائیگی کی شرائط میں سے تلاوت کے کچھ ظاہری اور باطنی آداب بھی ہیں ۔یعنی یہ کہ انسان باوضو ہو ‘قبلہ رُخ بیٹھ کر تلاوت کرے ‘اور اس کی ابتداتعوذ سے کرے۔پھر یہ کہ اس کا دل کلام او رصاحب کلام دونوں کی عظمت سے معمورہو۔حضور ِقلب ‘خشوع وخضوع اور انابت ورجوع الی اللہ کے ساتھ تلاو ت کرے اور خالص طلب ِہدایت کی نیت اور قرآن حکیم کے تقاضوں کے مطابق اپنے آپ کو بدلنے کے عزم مصمم کے ساتھ قرآن کو پڑھے ‘اور مسلسل تذکر وتدبر اور تفہم وتفکر کرتا رہے ۔(مسلمانوں پر قرآن مجید کے حقوق:صفحہ20‘طبع اوّل :جنوری 1969ء )\n\n پچھلا صفحہ\nاگلا صفحہ"
        },
        {
            "صفحہ": 280,
            "متن": "اصل اثاثہ\n٭ ہر شخص قرآن کے اس حصے کو جو اُسے یاد ہو‘اپنا اصل اثاثہ اورسرمایہ سمجھے اوراس میں مسلسل اضافے کے لیے کوشاں رہے۔(مسلمانوں پر قرآن مجید کے حقوق:صفحہ22‘طبع اوّل :جنوری 1969ء )\nفہم ِقرآن\n٭ قرآن مجید پر ایمان کا لازمی تقاضا یہ ہے کہ اس کا فہم حاصل کیاجائے۔(مسلمانوں پر قرآن مجید کے حقوق:صفحہ23‘طبع اوّل :جنوری 1969ء )\nقرآن سے سیری ممکن نہیں\n٭ انسان خواہ کیسی ہی اعلیٰ استعدادکامالک کیوں نہ ہو اور کتنی ہی محنت وکاوش کیوں نہ کرلے ‘پھر چاہے پوری کی پوری عمر قرآن پر تدبر وتفکر میں بسر کردے ‘یہ ممکن ہی نہیں ہے کہ کسی بھی مرحلے پر پہنچ کروہ سیر ہوجائے اور یہ محسوس کرے کہ قرآن مجید کا فہم کماحقہ اسے حاصل ہوگیا ہے۔(مسلمانوں پر قرآن مجید کے حقوق:صفحہ24‘طبع اوّل :جنوری 1969ء )\nعربی زبان کی تحصیل\n٭ میرے نزدیک عربی زبان کی کم ازکم اتنی تحصیل کہ قرآن مجید کا سرسری مفہوم انسان کی سمجھ میں آجائے ‘ہر پڑھے لکھے مسلمان پر قرآن کاوہ حق ہےجس کی عدم ادائیگی نہ صر ف قرآن بلکہ خود اپنے آپ پر بہت بڑاظلم ہے۔(مسلمانوں پر قرآن مجید کے حقوق:صفحہ28‘طبع اوّل :جنوری 1969ء )\nصراطِ مستقیم\n٭ انسان قرآن کی انگلی پکڑ کراس کے ساتھ ساتھ چلنے کی کوشش عملاً شروع کردے تو صراطِ مستقیم پر گامزن ہوجائے گا اور درجہ بدرجہ رشد وہدایت میں ترقی کرتا چلا جائے گا۔ (مسلمانوں پر قرآن مجید کے حقوق:صفحہ36‘طبع اوّل :جنوری 1969ء )\n\n پچھلا صفحہ\nاگلا صفحہ"
        },
        {
            "صفحہ": 281,
            "متن": "سلامتی کی راہ\n٭ سلامتی کی راہ ایک ہی ہے اوروہ یہ کہ قرآن کا جس قدرعلم بھی انسان کو حاصل ہواُس پر وہ حتی الامکان فوری طور پر عمل شروع کردے۔(مسلمانوں پر قرآن مجید کے حقوق:صفحہ39‘طبع اوّل :جنوری 1969ء )\nایمان کا حقیقی منبع او رسرچشمہ\n٭ قرآن مجید ہی دراصل ایمان کا حقیقی منبع اور سرچشمہ ہے ۔ایمان کے ضعف اور اضمحلال کا اگر ازالہ ہوسکتاہے تواسی قرآن کے ذریعے ہوسکتا ہے۔(اسلام میں عورت کا مقام :صفحہ11 ‘طبع اوّل :اپریل 1984ء )\nاللہ کا فضل\n٭ قرآن مجید کی تعلیم یہ ہے کہ بلاشبہ محنت او رمشقّت تم کرتے ہو ‘لیکن یہ نہ سمجھنا کہ مجھے جو کچھ ملا ہے وہ میری محنت ومشقّت کا حاصل اور ثمرہ ہے ‘بلکہ یہی سمجھنا کہ یہ اللہ کا فضل ہے ۔(اسلام میں عورت کا مقام :صفحہ21 ‘طبع اوّل :اپریل 1984ء )\nحکمت کے موتی\n٭ ایک ہیرے کی کان کا تصوّر کیجیے ‘جس میں کارکن لگے ہوئے ہیں اورہیرے برآمد کررہے ہیں ۔لیکن ایک وقت ایسا آکر رہتا ہے کہ کان خالی ہوجاتی ہے اورہیرے دستیاب نہیں ہوتے ۔لیکن قرآن ایسی معدن ‘ایسی کان نہیں ہے کہ جس کے متعلق کبھی یہ کہاجاسکے کہ حکمت کے موتی اب اس میں سے مزید نہیں نکل سکتے۔(جہادبالقرآن اور اُس کے پانچ محاذ :صفحہ76 ‘طبع اوّل :جولائی 1984ء) \nاصحابِ یقین پیدا کرنے کا ذریعہ\n٭ اگرکسی کے دل میں یقین والے ایمان کی شمع روشن ہے تو آپ اگر اس کے قریب رہیں گے ‘اس کی صحبت سے فیض اٹھائیں گے تو آپ کو بھی یقین کی دولت ملے گی ۔ \n\n پچھلا صفحہ\nاگلا صفحہ"
        },
        {
            "صفحہ": 282,
            "متن": "لیکن مَیں اس کو ثانوی اس لیے کہہ رہاہوں کہ ہمیں پہلے یہ طے کرنا پڑے گا کہ وہ صاحبِ یقین کہاں سے آئے گا۔ تواچھی طرح ذہن نشین کرلیجیے کہ ایسے صاحبِ یقین پیدا کرنے کا واحد ذریعہ بھی قرآن حکیم ہے۔(جہادبالقرآن اور اُس کے پانچ محاذ :صفحہ78 ‘طبع اوّل :جولائی 1984ء )\nڈھال اور تلوار\n٭ ذرائع ابلاغ سے معاشرے میں نفس پرستی کا جو نفوذ ہورہا ہے اور انسان کی سوچ اور رجحانا ت ومیلانات کو جس غلط رُخ پر ڈالا جارہا ہے ‘اس سے مقابلے کے لیے بھی ہمارے پاس ڈھال اور تلوار قرآن ہی ہے ۔(جہادبالقرآن اور اُس کے پانچ محاذ :صفحہ85 ‘طبع اوّل :جولائی 1984ء )\nقرآن کی تلوار\n٭ واقعہ یہ ہے کہ آج ہماری ملی وقومی زندگی کے شعور کی گہرائیوں میں آرٹ کونسلز ‘ ثقافتی طائفوں کے مبادلوں ‘راگ ورنگ کی محفلوں ‘رومانوی ڈراموں ‘افسانوں ‘ لٹریچر اور ٹیلی ویژن کے مختلف’’Cultural Shows‘‘نے ڈیرالگا رکھا ہے۔ہمارے ملک کی اعلیٰ ترین شخصیات اس میٹھے زہر کی سرپرستی کررہی ہیں ۔ان سے نبرد آزما ہوناآسان کام نہیں ہے ۔بہتر شکل یہی ہے کہ قرآن کی تلوار سے ان ارباب ِاختیار کومسلمان بنانے کی کوشش کی جائے۔(جہادبالقرآن اور اُس کے پانچ محاذ :صفحہ87 ‘طبع اوّل :جولائی 1984ء )\n٭ نفس امّارہ کو بھی مارو گے تو قرآن کی تلوار سے ماروگے ‘ویسے یہ نہیں مرے گا۔ اورشیطان سے لڑنے کے لیے بھی یہی تلوار کام آئے گی جو اللہ تعالیٰ نے تمہارے ہاتھ میں قرآن مجید کی صورت میں دی ہے ۔(دینی فرائض کا جامع تصوّر:صفحہ 24)\n٭ دلوں کے امراض اور شیطان کے وسوسوں اور ترغیبات کو ختم کرنے کے لیے اصل شمشیر دراصل قرآن ہی ہے۔ (اصلاح معاشرہ کاقرآنی تصوّر :صفحہ144‘طبع اوّل :نومبر 2018ء)\n\n پچھلا صفحہ\nاگلا صفحہ"
        },
        {
            "صفحہ": 283,
            "متن": "اصل ہتھیار\n٭ دعو ت وتبلیغ او رتربیت وتزکیہ کے مرحلے پر جہاد کے لیے اصل ہتھیار قرآن ہے‘ جبکہ اللہ کی راہ میں سربکف ہوکر میدانِ کارزار میں نکلنے کے مرحلے پر مؤمن کا ہتھیار تلوار ہے۔(قرآن حکیم کی سورتوں کے مضامین کا اجمالی تجزیہ(حصہ دوم) :صفحہ38‘طبع اوّل :اپریل 2017ء)\nپُراثر تریاق\n٭ شیطان اپنے راستے کو بہت مزین کرکے انسان کو اس کی طرف بلاتا ہے۔پھر انسان کے نفس میں ‘اس کے پورے وجود میں ‘ اس کی دعوت خوش نما زہر بن کر سرایت کرجاتی ہے ۔لہٰذا اس زہر کے لیے تریاق بھی وہ درکار ہے جو پورے وجود میں سرایت کرسکے اور پھر جس میں حلاوت اورتاثیر بھی ہو ۔ایسا کوئی تریاق سوائے قرآن کے او رکوئی نہیں ہے۔(جہادبالقرآن اور اُس کے پانچ محاذ :صفحہ88 ‘طبع اوّل :جولائی 1984ء )\nکام کے نتائج\n٭ الحمدللہ ! قرآن کا پیغام لے کر مَیں دوسرے ممالک میں بھی گیاہوں ۔صنم کدئہ ہند‘ عالم ِعرب‘امریکہ اوریورپ میں چراغ روشن کیے ہیں ۔لوگوں کو آمادہ کیا ہے کہ کمر کسیں اور اس جہاد بالقرآن کے لیے میدان میں آئیں ۔ظاہر بات ہے کہ کام کے نتائج ظاہر ہونے میں وقت لگتا ہے۔(جہادبالقرآن اور اُس کے پانچ محاذ :صفحہ94 ‘طبع اوّل :جولائی 1984ء )\nعلم غیب کی تقسیم\n٭ جس طرح ’’شرک فی الذات ‘‘ کے ضمن میں قرآن مجید کا اہم ترین مقام سورۃالاخلاص ہے ‘اسی طرح ’’شرک فی الصفات ‘‘ یا بالفاظِ دیگر ’’توحید فی الصفات‘‘کے ذیل میں قرآن مجید کا عظیم ترین مقام آیت الکرسی ہے ۔(حقیقت واقسام شرک :صفحہ72 ‘طبع اوّل :اکتوبر 2008ء )\n\n پچھلا صفحہ\nاگلا صفحہ"
        },
        {
            "صفحہ": 284,
            "متن": "دعوت ِدین کا مرکز ومحور\n٭ حضور نبی اکرم ﷺ کی دعوت کا مرکز ومحور قرآن حکیم تھا ‘آپ ﷺ نے لوگوں کی ذہنیتیں بدلیں تواسی قرآن حکیم سے ‘لوگوں کی سوچ میں انقلاب برپا کیا تواسی قرآن حکیم سے ‘ذہن کی تطہیر فرمائی تواسی قرآن کی آیات ِبینات سے ‘تزکیۂ نفس فرمایا تواسی قرآن کی آیات ِبینات اُس کا ذریعہ بنیں ‘خارج وباطن سے منور ہوئے تواسی قرآن حکیم کے نور سے۔(رسول کاملﷺ :صفحہ87 ‘طبع اوّل :دسمبر 1983ء )\nقرآن پر ایمان کا تقاضا\n٭جو شخص بھی اس بات کو نہیں مانتا کہ حضرت مسیح علیہ السلام کی ولادت بغیر باپ کے ہوئی ہے وہ قرآن پر ایمان نہیں رکھتا۔  (بصائر :صفحہ80 ‘طبع اوّل :مارچ2006ء ) \nرکوع\n٭ عام طور پر تلاوت کی وہ مقدار جوایک رکعت میں بآسانی پڑھی جاسکتی ہو ایک رکوع پر مشتمل ہوتی ہے۔رکوع رکعت سے ہی بنا ہے۔(تعارف ِقرآن :صفحہ49 ‘طبع اوّل :فروری2006ء )\nتفسیر\n٭ تفسیر کا معنی ہے کسی شے کا کھولنا ‘واضح کردینا ‘کسی شے کو روشن کردینا ‘لیکن یہ زیادہ تر مفردات اور الفاظ سے متعلق ہوتی ہے۔(تعارف ِقرآن :صفحہ86 ‘طبع اوّل :فروری2006ء )\nتاویل\n٭ کلام کی اصل حقیقت ‘اصل مراد ‘ اصل مطلوب ‘اصل مدلول کوپالینا تاکہ انسان اصل مقصود تک پہنچ جائے‘اسے تاویل کہتے ہیں ۔(تعارف ِقرآن :صفحہ86 ‘طبع اوّل :فروری2006ء )\n\n پچھلا صفحہ\nاگلا صفحہ"
        },
        {
            "صفحہ": 285,
            "متن": "قرآن مجیدکی موجودہ ترتیب\n٭ جس ترتیب سے اس وقت قرآن مجید موجودہے ‘اصل حُجّت یہی ہے ‘یہی اصل ترتیب ہے ‘یہی لوحِ محفوظ کی ترتیب ہے ۔(تعارف ِقرآن :صفحہ88 ‘طبع اوّل :فروری2006ء )\nقرآن سے ہم کلام ہونا\n٭ انسان کو اتنی عربی ضرور آتی ہو کہ وہ قرآن سے ہم کلام ہوجائے۔(تعارف ِقرآن :صفحہ90 ‘طبع اوّل :فروری2006ء )\nقرآن پر تدبر\n٭ تدبر گہرائی میں غوطہ زن ہونے کو کہتے ہیں ۔(تعارف ِقرآن :صفحہ91 ‘طبع اوّل :فروری2006ء )٭ چودہ صدیوں میں کوئی ایک انسان بھی ایسا نہیں گزرا‘ جس نے ضخیم سے ضخیم تفسیر لکھنے کے بعد بھی اس امر کا دعویٰ کیا ہو کہ اس نے قرآن حکیم پر تدبرکا حق اداکردیا اور اس کا فہم کماحقہ ٗ حاصل کرلیا۔(قرآن حکیم اورہم :صفحہ321‘طبع چہارم :ستمبر2015ء)\nآیت کا مطلب\n٭ آیت کا مطلب نشانی ہے۔نشانی اسے کہتے ہیں ‘جس کو دیکھ کر ذہن کسی اور شے کی طرف منتقل ہوجائے ۔آ پ نے قلم یا رومال دیکھا تو ذہن دوست کی طرف منتقل ہوگیا‘جس سے ملے ہوئے بہت عرصہ ہوگیا تھا اور اس کا کبھی خیال ہی نہیں آیا تھا۔ ہمارا ایک ازلی دوست ہے’’اللہ ‘‘ وہی ہماراخالق ہے ‘ہماراباری ہے ‘ہمارارب ہے‘اس کی دوستی پر کچھ پردے پڑگئے ہیں ‘ اس پر کچھ ذہول طاری ہوگیا ہے‘ قرآن اس دوست کی یاد دلانے کے لیے آیا ہے۔(تعارف ِقرآن :صفحہ91 ‘طبع اوّل :فروری2006ء )٭ آیت کے معنی نشانی کے ہیں ۔قرآنی آیت گویا اللہ کے علم وحکمت کی نشانی ہے۔(قرآن حکیم اورہم :صفحہ152‘طبع چہارم :ستمبر2015ء)\n\n پچھلا صفحہ\nاگلا صفحہ"
        },
        {
            "صفحہ": 286,
            "متن": "قرآن پر عبورناممکن ہے\n٭بعض لوگ غیر محتاط انداز میں یہ الفاظ استعمال کردیتے ہیں کہ ’’انہیں قرآن پر بڑا عبور حاصل ہے‘‘۔ یہ قرآن کے لیے بڑا توہین آمیز کلمہ ہے ۔عبو رایک کنارے سے دوسرے کنارے تک پہنچ جانے کوکہتے ہیں ۔قرآن کا تو کنارہ ہی کوئی نہیں ہے۔کسی انسان کے لیے یہ ممکن نہیں ہے کہ وہ قرآن پر عبور حاصل کرے ۔یہ ناممکنات میں سے ہے۔ اسی طرح اس کی گہرائی تک پہنچ جانا بھی ناممکن ہے۔(تعارف ِقرآن :صفحہ91 ‘طبع اوّل :فروری2006ء )\nتقرب الی اللہ\n٭ تقرب الی اللہ اور وصل الی اللہ کا مؤثر ترین ذریعہ قرآن حکیم ہی ہے ۔(تعارف ِقرآن :صفحہ131 ‘طبع اوّل :فروری2006ء )\nصاحب ِقرآن\n٭ صاحب ِقرآن سے مراد صرف حافظ ِقرآن یا ہمارے ہاں پائے جانے والے قاری نہیں ہیں ‘بلکہ وہ حافظ اور قاری مرادہیں جو قرآن کے علم وحکمت سے بھی واقف ہیں‘ اس کو پڑھتے بھی ہیں اور اس پر عمل پیرابھی ہیں ۔جنّت میں اس قرآن کے ذریعے ان کے درجات میں ترقی ہوتی چلی جائے گی اور ان کا آخری مقام وہاں معیّن ہوگا جہاں ان کاسرمایہ قرآن ختم ہوگا۔ (تعارف ِقرآن :صفحہ131 )\nحبل اللہ\n٭ حبل اللہ کے بارے میں مفسرین کے ہاں بہت سے اقوال ملتے ہیں کہ حبل اللہ سے مراد قرآن ہے‘کلمہ طیبہ ہے‘ اسلام ہے ۔یہ ساری چیزیں اپنی جگہ پر درست ہیں لیکن احادیث نبوی ؐ کی روشنی میں اس کا مصداق کامل قرآن ہی ہے۔(تعارف ِقرآن :صفحہ133 ‘طبع اوّل :فروری2006ء )٭ حبل اللہ ایک طرف اہل ایمان کو اللہ سے جوڑرہی ہے اوردوسری طرف اہل ایمان \n\n پچھلا صفحہ\nاگلا صفحہ"
        },
        {
            "صفحہ": 287,
            "متن": "کو آپس میں جوڑرہی ہے۔ (تعارف ِقرآن :صفحہ133 ‘طبع اوّل :فروری2006ء )\nبنیانِ مرصوص\n٭ یہ قرآن مجید ہی ہے جواہل ایمان کے دلوں کو جوڑتااو ران کو باہم پیوست کرتا ہے‘اور یہ دلی تعلق اور دلی ہم آہنگی ہی ہے جومسلمانوں کوبنیانِ مرصوص بنانے والی ہے۔(تعارف ِقرآن :صفحہ134 ‘طبع اوّل :فروری2006ء )\nقرآن مجید کے حقوق کی ادائیگی\n٭ قرآن مجید کے حقوق کو ادا نہ کرنا قرآن کو ترک کردینے کے مترادف ہے۔(تعارف ِقرآن :صفحہ136 ‘طبع اوّل :فروری2006ء )\nقرآن کو پھیلائو!\n٭ قرآن کو بیان کرو ‘قرآن کو عام کرو‘قرآن کو پھیلاؤ۔(تعارف ِقرآن :صفحہ146 ‘طبع اوّل :فروری2006ء )\nقوت ِبیان\n٭ قوت ِبیان کا اصل مصرف یہ ہے کہ اسے قرآن کے لیے استعمال کیا جائے۔(تعارف ِقرآن :صفحہ147 ‘طبع اوّل :فروری2006ء )\nالذکر\n٭ قرآن اپنے آپ کو ’’الذکر ‘‘ کہتا ہے ‘لیکن تم نے ذکر کے نت نئے طریقے ایجاد کر لیے ہیں۔سب سے مضبو ط ذکر یہ قرآن ہے ‘لیکن اس پر توجہ ہی نہیں ‘ جبکہ ذکر واذکار اور ادو وظائف کے مجموعے توجہات کا مرکز بنے ہوئے ہیں۔(تعارف ِقرآن :صفحہ160 ‘طبع اوّل :فروری2006ء )\nجدید سائنس کی ترقی\n٭ جدید سائنس جیسے جیسے ترقی کرے گی ‘قرآن میں سے نئے نئے ہیرے نکلتے چلے آئیں گے۔(تعارف ِقرآن :صفحہ163 ‘طبع اوّل :فروری2006ء )\n\n پچھلا صفحہ\nاگلا صفحہ"
        },
        {
            "صفحہ": 288,
            "متن": "علم وحکمت کے موتی\n٭ ہیروں کی ایک کان سے آپ ہیرے نکالتے رہیں تو ایک وقت آئے گا کہ معلوم ہوگا کان خالی ہوگئی ۔لیکن قرآن ایسی کان نہیں ہے جو کبھی خالی ہوجائے‘ اس میں سے ہیرے نکلتے رہیں گے ۔ اس میں غور وفکر اور تدبرکے نتیجے میں علم وحکمت کے موتی ہمیشہ نکلتے رہیں گے۔(تعارف ِقرآن :صفحہ163` ‘طبع اوّل :فروری2006ء )\nدعوت الی القرآن\n٭ لوگوں سے یہ کہنا کہ قرآن پڑھو او رپھرانہیں قرآ ن پڑھانا‘لوگوں کو دعوت دینا کہ قرآن سمجھو اورپھر انہیں سمجھانا دعوت الی القرآن ہے۔(تعارف ِقرآن :صفحہ165 ‘طبع اوّل :فروری2006ء )\nصراطِ مستقیم\n٭ قرآن مجید ہی دراصل وہ صراطِ مستقیم ہےجس کی ایک بندہ مؤمن کو احتیاج ہے۔ یہی اُن لوگوں کی راہ ہےجن پر اللہ تعالیٰ کا انعام واکرام ہوا ‘جو نہ گمراہ ہوئے اور نہ اُن پر اللہ کا غضب نازل ہوا۔ (مطالبات ِدین :صفحہ9 ‘طبع اوّل :جولائی 1975ء )\nقرآن مجید کی دعوت\n٭ قرآن مجید کی دعوت کو اگر ایک لفظ میں بیان کیا جائے تو وہ ہے ’’عبادت ِرب‘‘ یا ’’بندگی ٔ ربّ‘‘ ۔گویا قرآن مجید کی پوری دعوت کا خلاصہ یہی ہے کہ ’’اللہ کی بندگی اختیار کرو!‘‘(مطالبات ِدین :صفحہ13 ‘طبع اوّل :جولائی 1975ء )٭ قرآن مجید کی دعوت تو یہ ہے کہ کبیرہ گناہوں سے اپنا دامن پاک کرکے میدان میں آؤ ‘باطل کو للکارو‘اقامت ِدین کی جدّوجُہد میں شامل ہوجاؤ ۔البتہ فحاشی کی ہرشکل اور ہر نوع سے بچو ‘یہ سب سے زیادہ اندیشہ کی بات ہے ۔(توحید ِعملی :صفحہ197‘طبع اوّل :مارچ 1985ء)\n\n پچھلا صفحہ\nاگلا صفحہ"
        },
        {
            "صفحہ": 289,
            "متن": "جامع اور کامل نمونہ\n٭ قرآن تو نبی اکرم ﷺ پر اس لیے نازل کیا گیا تھا تاکہ اس کے مطابق نظام زندگی بالفعل قائم ہو اوردنیا کے سامنے اللہ کے دین کا جامع او رکامل نمونہ آجائے۔(مطالبات ِدین :صفحہ78 ‘طبع اوّل :جولائی 1975ء)\nقرآن کا اعجاز\n٭ قرآن کا یہ اعجاز ہے کہ وہ چھوٹی چھوٹی آیا ت میں نہایت اہم مضامین کا احاطہ کرلیتا ہے اور اس طرح کوزے میں سمندر بند ہونے کا محاورہ قرآن حکیم کی ہرآیت پر سو فی صد راست آتا ہے۔(مطالبات ِدین :صفحہ110 ‘طبع اوّل :جولائی 1975ء)٭ یہ قرآن کا اعجاز ہے کہ اسے پڑھتے رہیے ‘پڑھتے رہیے‘سینکڑوں دفعہ پڑھ جائیے‘ ہر دفعہ آپ کونئی چیزیں ملیں گی ‘نئے نکتے ملیں گے۔(تعارف ِقرآن :صفحہ162 ‘طبع اوّل :فروری2006ء )\nہدایت ِربّانی کا کامل ایڈیشن\n٭ تمام آسمانی کتب او رصحیفے دراصل ایک ہی کتاب ِہدایت کے مختلف ایڈیشن ہیں۔ پہلی کتابیں بھی حق تھیں ‘لیکن وہ محفوظ نہ رہیں ‘محرّف ہوگئیں ۔اب ہدایت ِربانی کا آخری اور کامل ایڈیشن یہ قرآن مجید ہے‘جو محمد رسول اللہ ﷺ پر نازل ہوا ۔(مطالبات ِدین :صفحہ111 ‘طبع اوّل :جولائی 1975ء)\nتعلیم وتعلّم قرآن\n٭ اگر علمی وفکری کام کرنے کی استعدادرکھتے ہوں تو تعلیم وتعلّم قرآن کے لیے اپنی زندگیوں کو وقف کردیں اور کتاب اللہ کے علم وحکمت کی تحصیل واشاعت میں مصروف ہوجائیں ۔(پاکستان کی سیاست کا پہلا عوامی وہنگامی دور :صفحہ39 ‘طبع اوّل :ستمبر 1996ء)\n\n پچھلا صفحہ\nاگلا صفحہ"
        },
        {
            "صفحہ": 290,
            "متن": "ہر آیت میں عملی رہنمائی\n٭ قرآن مجید کی ہر آیت میں علمی نکات بھی ہیں ‘حکمت وفلسفہ کے مسائل بھی ہیں اور عملی رہنمائی بھی ہے۔(اُمّت ِمسلمہ کے لیے سہ نکاتی لائحہ عمل :صفحہ6‘طبع اوّل :اکتوبر 1990ء)\nہمہ وقت کام\n٭ فروری 71ء میں مَیں نے حرم شریف میں بیٹھ کر یہ طے کیا کہ اب ہمہ وقت یہی کام (قرآن حکیم کا پڑھنا ‘پڑھانا اورسیکھنا ‘سیکھانا) کروں گا ۔چنانچہ میں نے مطب بند کیا‘ پریکٹس چھوڑی او راُ س وقت کے بعد سے میں کہہ سکتا ہوں کہ میرا کوئی بھی لمحہ فکرمعاش میں بسر نہیں ہوا ۔میں نے اپنی ساری توانائیاں او رقوتیں اسی کا م میں لگائی ہیں ۔(اُمّت ِمسلمہ کے لیے سہ نکاتی لائحہ عمل :صفحہ103‘طبع اوّل :اکتوبر 1990ء)\nکبیرہ گناہوں سے اجتناب\n٭ قرآن مجید میں تین مقامات پر یہ مضمون آیاہے کہ اگر تم کبیرہ گناہوں سے اجتناب کروگے تواللہ تعالیٰ تمہارے صغیرہ گناہوں سے درگزر فرمائے گا ۔(توحید ِعملی :صفحہ191‘طبع اوّل :مارچ 1985ء)\nایمان کا سرچشمہ\n٭ فرد کی اصلاح کامعاملہ ہویا پورے معاشرے کی اصلاح کا سوال ہو تو اس کے لیے اصل ضرورت ہے ایمان۔اورایمان کا سرچشمہ اور منبع ہے قرآن۔(اصلاحِ معاشرہ کاقرآنی تصوّر :صفحہ81‘طبع اوّل :نومبر 2018ء)٭ درحقیقت انقلاب کے لیے ‘حکومت الٰہیہ کے قیام کے لیے ‘معاشرے کوبدلنے کے لیے جوایمان درکار ہے ‘اُس کا واحد منبع اور سرچشمہ قرآن حکیم ہے۔(اُمُّ المُسَبِّحات‘یعنی سورۃ الحدید :صفحہ124‘طبع اوّل :جون2005ء)\nعظیم تبدیلی\n٭ ہمارے ہاں نصاب ِ تعلیم ایسا رائج ہوجس میں سائنٹیفک طریقے سے علم الحقائق \n\n پچھلا صفحہ\nاگلا صفحہ"
        },
        {
            "صفحہ": 291,
            "متن": "یعنی قرآن حکیم سمویاہوا ہو تو دیکھتے ہی دیکھتے ہماری نئی نسلوں کے اذہان میں عظیم تبدیلی آسکتی ہے۔ (اصلاح معاشرہ کاقرآنی تصوّر :صفحہ89‘طبع اوّل :نومبر 2018ء)\nکتاب ِہدایت\n٭آج ہم جس المیہ سے دوچا رہیں وہ دراصل یہی ہے کہ اللہ تعالیٰ کی اس کتاب ِ ہدایت سے ہمارا تعلق نہ صرف یہ کہ مضمحل اور کمزور ہوگیا ہے بلکہ اگر آپ حضرات برا نہ مانیں تو میں عرض کروں کہ تقریباً معدوم کے درجے میں آگیاہے۔(اصلاحِ معاشرہ کاقرآنی تصوّر :صفحہ146‘طبع اوّل :نومبر 2018ء)\nہدایت کی ضمانت\n٭ ہماری ہدایت کی ضمانت اعتصام بالقرآن ہے اور اس کو چھوڑنے کا لازمی نتیجہ ضلالت وگمراہی ہے ‘جس کی سزا ہم بھگت رہے ہیں ۔(اصلاحِ معاشرہ کاقرآنی تصوّر :صفحہ147‘طبع اوّل :نومبر 2018ء)\nقرآن کی تذکیر\n٭ قرآن کی تذکیر صرف اسی انسان کے لیے فائدہ مند ہوسکتی ہے جس کی فطرت میں نیکی وبدی کی تمیز زندہ ہو۔ایسے انسان کی پہچان یہ ہے کہ اگر اسے نیکی کی توفیق ملتی ہے توا سے خوشی ہوتی ہے اور اگر اس سے کوئی غلط کام سرزد ہوجاتاہے تواسے فوراً پریشانی لاحق ہوجاتی ہے۔(قلب ِقرآن سورۂ یٰسٓ کی مختصر تشریح :صفحہ50‘طبع اوّل :مئی 2017ء)\nنور ِفطرت\n٭ سلیم الفطرت لوگوں کی یہ کیفیت ہوتی ہے کہ ان کے اندر نورِفطرت توپہلے سے موجود ہوتا ہے اور جیسے ہی ان کے سامنے نورِوحی آتا ہے تو ان کا آئینہ قلب جگمگا اُٹھتاہے۔(قرآن حکیم کی سورتوں کے مضامین کا اجمالی تجزیہ(حصہ دوم) :صفحہ31‘طبع اوّل :اپریل 2017ء)\n\n پچھلا صفحہ\nاگلا صفحہ"
        },
        {
            "صفحہ": 292,
            "متن": "روح کی غذا\n٭ روح کا تعلق عالم بالا سے ہے۔اس کی غذا بھی عالم بالا سے آتی ہے ‘اور یہ غذا اللہ کا کلام ہے ۔ (سیرت ِ خیرالانام علیہ الصلوۃ والسلام :صفحہ25‘طبع اوّل :اکتوبر 2013ء)\nقرآن مجید کے حقوق\n٭ قرآن مجید کے حقوق اداکریں گے تویہ ہمارے حق میں حُجّت بنے گا‘ ورنہ یہ ہمارے خلاف حُجّت ہوگا اور ہمارے خلاف گواہی دے گا۔(سیرت ِ خیرالانام علیہ الصلوۃ والسلام :صفحہ34‘طبع اوّل :اکتوبر 2013ء)\nمعروف ومنکر\n٭ قرآن نیکی کو معروف کہتا ہے یعنی یہ لوگوں کے نزدیک جانی پہچانی شے ہےاور برائی اور گناہ کو منکر کا نام دیتا ہے ۔یعنی اس سے انسان کی طبیعت نفرت کرتی ہے ۔(سیرت ِ خیرالانام علیہ الصلوۃ والسلام :صفحہ35‘طبع اوّل :اکتوبر 2013ء)\nقرآن کا اثر\n٭ جن لوگوں کی روح مرچکی ہے ‘جن کے جسم چلتے پھرتے مقبرے بن چکے ہیں اور روح اُن کے اندر دفن ہوچکی ہے ‘ ان پر قرآن کابھی اثر نہیں ہوگا ۔(سیرت ِ خیرالانام علیہ الصلوۃ والسلام :صفحہ107‘طبع اوّل :اکتوبر 2013ء)\nمقنا طیس\n٭ ضرورت اس بات کی ہے کہ قرآن کو مقناطیس کے سے انداز میں معاشرے میں بڑے پیمانے پر گھمایا پھرایا جائے ‘تاکہ سلیم الفطرت لوگ اس کی جانب کھنچے چلے آئیں۔(سیرت ِ خیرالانام علیہ الصلوۃ والسلام :صفحہ107‘طبع اوّل :اکتوبر 2013ء)\nسب سے بڑ امعجزہ\n٭ اللہ تعالیٰ کی طرف سے حضور ﷺ کو جو معجزہ دیا گیا ‘وہ قرآن ہے اور یہ سب سے بڑا معجزہ ہے ۔باقی سارے معجزے خواہ کتنے ہی بڑے نظر آئیں ‘صرف \n\n پچھلا صفحہ\nاگلا صفحہ"
        },
        {
            "صفحہ": 293,
            "متن": "رسولﷺ کی زندگی میں تھے ‘بعد میں نہیں رہے ۔(سیرت ِ خیرالانام علیہ الصلوۃ والسلام :صفحہ144‘طبع اوّل :اکتوبر 2013ء)\nسابقہ انبیاء علیہم السلام کے معجزات\n٭ عصائے موسیٰ حضرت موسیٰ علیہ السلام کے ساتھ خاص تھا ۔کہا جا تا ہے وہ لاٹھی اب بھی تابوتِ سکینہ میں موجود ہے جو یہودیوں کے بقول مسجد ِاقصیٰ کے نیچے تہہ خانوں میں دباہواہے ۔ اسی طرح ایک مرتبان بھی ہے ‘جس میں یہود کے لیے گندم کی شکل میں جو ’’من ‘‘ اترتا تھا(وہ محفوظ ہے) ۔لیکن ان چیزوں میں اب اثر نہیں ۔کیونکہ اس طرح کے معجزات رسول کی زندگی کے لیے تھے ۔حضور ﷺ کو جو معجزہ دیا گیا وہ قرآن ہے ‘جس کی تاثیر تا قیامِ قیامت رہے گی ۔(سیرت ِ خیرالانام علیہ الصلوۃ والسلام :صفحہ144‘طبع اوّل :اکتوبر 2013ء)\nروح اور قرآن\n٭ روح اور قرآن دونوں ایک جگہ سے آئے ہیں ۔روح بھی اللہ کے پاس سے آئی ہے‘ یہ زمین کی شے نہیں ہے‘جیسا کہ ہمارا جسد ِخاکی زمین کی شے ہے۔ اور قرآن بھی اللہ کے پاس سے آیا ہے ۔لہٰذا جب قرآن کی آیات تلاوت کی جاتی ہیں تو روح اس کی جانب کھنچتی ہے۔(سیرت ِ خیرالانام علیہ الصلوۃ والسلام :صفحہ148‘طبع اوّل :اکتوبر 2013ء)\nقرآن حکیم پر عمل\n٭ انسان کو قرآن حکیم کی جو نعمت بھی ملتی ہے وہ محض پڑھنے پڑھانے سے نہیں ملتی ‘بلکہ اللہ تعالیٰ نے انسان کو قرآن حکیم کی جو تھوڑی بہت سمجھ دے دی ہو اُس پر وہ عمل کررہا ہو تو پھر اس پر مزید دروازے کھلتے ہیں ۔(اُمُّ المُسَبِّحات‘یعنی سورۃ الحدید :صفحہ18‘طبع اوّل :جون2005ء)\nنور اورظلمات\n٭ نور ایک بسیط حقیقت ہے اورتاریکی کے بے شمار shades ہہیں ۔مثلاً کفر‘ شرک‘\n\n پچھلا صفحہ\nاگلا صفحہ"
        },
        {
            "صفحہ": 294,
            "متن": "الحاد‘انسانی حاکمیت کا تصوّر‘مادہ پرستی ‘شہوت پرستی ‘دولت پرستی ‘شہرت پرستی‘ قوم پرستی ‘خود پرستی ‘نفس پرستی اور اس طرح کی بے شمار پرستشیں ۔یہ سب ظلمات ہی کے مختلف سائے ہیں ‘یہ تمام اندھیرے ہیں اور ان تمام اندھیروں سے نکال کرنورِایمان میں لانے والی شے قرآن حکیم کی آیاتِ بیّنات ہیں ۔(اُمُّ المُسَبِّحات‘یعنی سورۃ الحدید :صفحہ122‘طبع اوّل :جون2005ء)\nالہدیٰ سے مراد\n٭ الہدیٰ سے مراد قرآن ہے ۔ یہ ھُدًی لِّلنَّاس ہے‘ ھُدًی لِّلْمُتَّقِیْن ہے ‘ جس میں ہدایت خداوندی مکمل ہوچکی ہے ‘اتمام کو پہنچ چکی ‘درجہ تکمیل کو پہنچ چکی اور حضور ﷺ کا معجزہ بھی یہی ہے ۔(اُمُّ المُسَبِّحات‘یعنی سورۃ الحدید :صفحہ289‘طبع اوّل :جون2005ء)\nقرآن مجید کا مقصد ِنزول\n٭ اس دنیا میں زندگی بسر کرنے کا صحیح طریقہ بتانا اور صراط ِمستقیم اور سواء السبیل کی طرف رہنمائی کرنا قرآن مجید کامقصد ِنزول ہے ۔(مطالعہ قرآن حکیم کا منتخب نصاب جلداول :صفحہ20‘طبع دہم :اپریل2019ء)\nقرآن کی گہرائیاں\n٭ پوری پوری زندگیاں کھپانے کے باوجود کوئی انسان کبھی یہ نہیں کہہ سکتا کہ اُس نے قرآن کی گہرائیوں کو ناپ لیاہے ۔(مطالعہ قرآن حکیم کا منتخب نصاب جلداول :صفحہ28‘طبع دہم :اپریل2019ء)\nکتاب ِزندہ\n٭ قرآن مجید اور فرقان حمید ہمیشہ اسی طرح تابندہ ‘پائندہ اور تروتازہ کلام رہے گا ‘ جس طرح اپنے نزول کے وقت تھا ۔(مطالعہ قرآن حکیم کا منتخب نصاب جلداول :صفحہ270‘طبع دہم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 295,
            "متن": "امانت ِخداوندی\n٭ عقلاً اور نقلاً ہر اعتبار سے یہ بات مسلّم ہے کہ اللہ تعالیٰ نے قرآن کو ایک خاص ترتیب سے نبی اکرم ﷺ کے سینہ مبارک میں جمع کیا اور اسی ترتیب کے ساتھ آنحضورﷺ نے امت کو قرآن سکھایا اور یاد کرایا اور امانت ِخداوندی کو کامل دیانت کے ساتھ اُمّت کے حوالے کردیا۔(مطالعہ قرآن حکیم کا منتخب نصاب جلداول :صفحہ296‘طبع دہم :اپریل2019ء)\nعلم وحکمت کے نئے نئے پہلو\n٭ قرآن حکیم کی ہرآیت اپنی جگہ علم وحکمت کا ایک حسین موتی ہے ۔لیکن جب اسے ایک سلسلہ کلام کی لڑی میں پرودیا جاتاہے ‘ایک مرکزی مضمون کے ساتھ اس کا ربط قائم ہوتا ہے تواس کے حسن میں ایک نئی شان پیداہوتی ہے اور اس ربط باہم سے علم وحکمت کے نئے نئے پہلو آشکاراہوتے ہیں ۔(مطالعہ قرآن حکیم کا منتخب نصاب جلددوم :صفحہ85‘طبع ہشتم :اپریل2019ء)\nدل کی سختی کا علاج\n٭ دل اگر سخت ہوگئے ہیں توان کو نرم کرنے کے لیے نصیحت بھی قرآن ہے۔(قرآن حکیم اورہم :صفحہ18‘طبع چہارم :ستمبر2015ء)\nشفاءٌ لما فی الصُّدور\n٭ قرآن اس حوالے سے یہ کام کرتا ہے کہ لوگوں کے سینوں میں جوروگ ہیں ‘یعنی مال کی محبّت ‘شہرت کی محبّت ‘اقتدار ‘دولت وجائیداد کی محبّت ‘ ان محبتوں کو کھرچ کھرچ کر نکال دیتا ہے اورپھر اللہ تعالیٰ کی محبّت کو دل میں اس طرح داخل کرتاہے کہ اصل محبوب اللہ تعالیٰ ہوجائے۔(قرآن حکیم اورہم :صفحہ18‘طبع چہارم :ستمبر2015ء)\n٭ باطنی اورروحانی بیماریوں کا مؤثر اورتیر بہدف علاج قرآن حکیم ہے۔(قرآن حکیم اورہم :صفحہ103‘طبع چہارم :ستمبر2015ء)\n\n پچھلا صفحہ\nاگلا صفحہ"
        },
        {
            "صفحہ": 296,
            "متن": "قرآن کی ناقدری\n٭ ایک حدیث کا مفہوم ہے کہ اگر کسی شخص کو اللہ تعالیٰ نے قرآن دیا ہواورپھر بھی وہ کسی دوسرے شخص کے بارے میں یہ سوچے کہ اُس پر اللہ کا فضل وکرم مجھ سے زیادہ ہوا ہے (کہ اُس کو اللہ نے محل دے دیا ہے ‘اتنی لمبی کاردی ہے )تواُس نے قرآن کی بہت ناقدری کی ۔(قرآن حکیم اورہم :صفحہ18‘طبع چہارم :ستمبر2015ء)\nالرحمٰن\n٭ اللہ کے ناموں میں سب سے پیارانام ’’الرحمٰن‘‘ ہے ۔اہل عرب میں ’’اللہ ‘‘ کا لفظ زیادہ معروف تھا اوروہ ’’رحمٰن ‘‘ کے لفظ سے بدکتے تھے ‘لیکن قرآن نے آکر جس نام کو زیادہ نمایاں کیا وہ ’’رحمٰن ‘‘ ہے۔(قرآن حکیم اورہم :صفحہ19‘طبع چہارم :ستمبر2015ء)٭ رحمٰن وہ ہستی ہے ‘جس کی رحمت ٹھاٹھیں مارتے ہوئے سمندر کی مانند ہے ‘جس کی رحمت میں انتہائی جوش وخروش ہے ۔(سورۃ الفاتحہ :صفحہ 19‘طبع اوّل:دسمبر 1997ء)\nعظیم ترین نعمت کے تقاضے\n٭ نعمت قرآنی کا استعمال ایک تو یہ ہے کہ قرآن پڑھوپڑھاؤ‘سیکھو اور سکھاؤ‘ اس کے نور کو عام کرو‘چہار دانگ عالم کو اس روشنی اورہدایت سے منور کردو۔لیکن اس کا دوسرا معاملہ یہ ہے کہ اس کتاب کے نظام کو قائم کرنے کے لیے تن من دھن کی بازی لگاؤ۔ یہ صرف پڑھنے کے لیے نہیں آئی ہے ‘ یہ اس لیے آئی ہے کہ ہمارے سارے فیصلے اس کے مطابق ہوں ۔(قرآن حکیم اورہم :صفحہ27‘طبع چہارم :ستمبر2015ء)\nسورۃ الرحمٰن کی پہلی تین آیات\n٭ 1۔ صفات ِ باری تعالیٰ میں سے چوٹی کی صفت ’’رحمٰن‘‘۔\n\n پچھلا صفحہ\nاگلا صفحہ"
        },
        {
            "صفحہ": 297,
            "متن": "2۔اللہ نے انسان کو جو علم عطا فرمایا ‘ اس میں چوٹی کا علم ’’قرآن‘‘۔\n3۔جو کچھ اُس نے پیدا فرمایا ‘ اس میں چوٹی کی تخلیق ’’انسان‘‘۔(قرآن حکیم اورہم :صفحہ45‘طبع چہارم :ستمبر2015ء)\nاصل ضرورت\n٭ اصل ضروت اس بات کی ہے کہ قرآن حکیم کی طرف ہمارا رجوع ہو۔ہماری تقدیر اُس وقت تک نہیں بدلے گی جب تک اس قرآن کے ساتھ ہم اپنے تعلق کو ازسرنو مضبوط نہیں کرلیتے۔ (قرآن حکیم اورہم :صفحہ66‘طبع چہارم :ستمبر2015ء)\nاتحاد کی بنیاد\n٭ ہمارے اتحاد کی اگر کوئی بنیاد ہے تو قرآن ہے ‘ہمارے عروج وبلندی کے لیے اگر کوئی زینہ ہے تو قرآن ہے ‘اورذلت ورسوائی سے نجات کاکوئی راستہ ہے تو قرآن ہے۔ ہماری قسمت اسی کتاب کے ساتھ وابستہ ہے۔(قرآن حکیم اورہم :صفحہ66)\nعلم ومعرفت کے موتی\n٭ انسانی ذہن کا ظرف جتنا وسیع اورکشادہ ہوگا ‘ اسی کی مناسبت سے قرآن مجید سے ہدایت اورعلم ومعرفت کے موتی انسان اپنے دامن میں سمیٹ سکے گا۔(قرآن حکیم اورہم :صفحہ77‘طبع چہارم :ستمبر2015ء)\nکلام اللہ کی قدر\n٭ ہم نے انگریزی اتنی پڑھ لی کہ انگریزوں کو پڑھاسکتے ہیں ‘مختلف فنون حاصل کرلیے ‘سائنسی علوم میں بڑی سے بڑی ڈگریاں حاصل کرلیں ‘لیکن نہیں پڑھی تو عربی نہیں پڑھی۔ہمارے پاس اللہ تعالیٰ کے اس سوال کا کیاجواب ہوگا کہ تم نے میرے کلام کی کیا قدر کی ؟ (قرآن حکیم اورہم :صفحہ109‘طبع چہارم :ستمبر2015ء)\nخطباتِ الٰہیہ\n٭ عرب یا تو شعروں سے واقف تھے یا خطبوں سے۔قرآن مجید اُس دورکی سب \n\n پچھلا صفحہ\nاگلا صفحہ"
        },
        {
            "صفحہ": 298,
            "متن": "سے زیادہ معروف اصناف(شاعری اورخطبہ) میں خطبے کے اسلوب پر ہے۔ اس اعتبار سے ہم یہ کہہ سکتے ہیں کہ قرآن حکیم مجموعہ خطبات ِالٰہیہ ہے ‘ جس میں ہرسورت ایک خطبہ کی مانند ہے۔ (قرآن حکیم اورہم :صفحہ147‘طبع چہارم :ستمبر2015ء)\nقرآن کا اصل موضوع\n٭ جیسے کسی راستے پر چلنے والے کو ’’روڈ سائنز ‘‘ کی ضرورت ہوتی ہے کہ اِدھر نہ جانا‘ اِدھر خطرہ ہے ‘ہلاکت ہے‘اسی طرح انسان کو سفرحیات میں ان cautions کی ضرورت ہے کہ ادھر خطرہ ہے یہ تمہارے لیے ممنوع ہے‘یہ حرام ہے ‘یہ نقصان دہ ہے‘ اس میں ہلاکت ہے۔چاہے تمہیں ہلاکت نظرنہیں آرہی ‘لیکن تم ادھر جاؤگے تو تمہارے لیے ہلاکت ہے ‘درحقیقت یہ قرآن کا اصل موضوع ہے۔(قرآن حکیم اورہم :صفحہ188‘طبع چہارم :ستمبر2015ء)\nلوحِ محفوظ کی ترتیب\n٭جس ترتیب سے اس وقت قرآن مجید موجود ہے ‘اصل حُجّت یہی ہے ‘یہی اصل ترتیب ہے ‘یہی لوحِ محفوظ کی ترتیب ہے۔(قرآن حکیم اورہم :صفحہ196‘طبع چہارم :ستمبر2015ء)\nاقتصادی تعلیمات\n٭ آج کے اقتصادی مسائل کیا ہیں ؟ پیپر کرنسی کی حقیقت کیا ہے ؟ اقتصادیات کے اصول ومبادی کیا ہیں ؟ بینکنگ کی اصل بنیاد کیا ہے ؟ کس طرح لوگوں نے اس پوری نوعِ انسانی کو معاشی اعتبار سے بے بس کیا ہوا ہے ۔اس حقیقت کو جب تک نہیں سمجھیں گے توآج کے دور میں قرآن حکیم کی اقتصادی تعلیمات واضح کرنے کاحق ادا نہیں ہوسکتا۔ (قرآن حکیم اورہم :صفحہ201‘طبع چہارم :ستمبر2015ء)\nقرآن کے معارف\n٭ جب تک کوئی شخص انقلابی جدّوجُہد میں شریک نہیں ہوگا ‘قرآن حکیم کے معارف کا \n\n پچھلا صفحہ\nاگلا صفحہ"
        },
        {
            "صفحہ": 299,
            "متن": "بہت بڑا خزانہ اُس کے لیے بند رہے گا۔(قرآن حکیم اورہم :صفحہ207‘طبع چہارم :ستمبر2015ء)\nکلام اللہ کا منبع اورسرچشمہ\n٭ قرآن کوپڑھ کراورسن کر روح انسانی محسوس کرتی ہے کہ اس کا منبع اورسرچشمہ وہی ہے جو میرا ہے ۔جہاں سے میں آئی ہو ں ‘یہ کلام بھی وہیں سے آیا ہے۔ یقیناً اس کلام کا منبع اورسرچشمہ وہی ہے جو میرے وجود ‘میری ہستی اورمیری روح کا منبع اورسرچشمہ ہے ۔(قرآن حکیم اورہم :صفحہ210‘طبع چہارم :ستمبر2015ء)\nسب سے اونچی صلاحیت\n٭ جوسب سے اونچی صلاحیت ہے یعنی بیان ‘ اس کو سب سے اونچے علم ’’قرآن‘‘ پر صرف کرو۔قرآن کوبیان کرو‘قرآن کو عام کرو‘قرآن کو پھیلاؤ۔(قرآن حکیم اورہم :صفحہ254‘طبع چہارم :ستمبر2015ء)\nہدایت صرف قرآن سے\n٭ سائنس سے ہدایت نہیں ملتی ۔اس سے توآپ کو کچھ چیزوں کے استعمال کا علم حاصل ہوجا تاہے ۔ہدایت صرف قرآن سے ملے گی ۔(قرآن حکیم اورہم :صفحہ266)\nتلاوت وقراء ت\n٭ قرآن کو پڑھنے کے لیے اصل قرآنی اصطلاح ’’تلاوت ‘‘ ہی کی ہے ۔اس لیے بھی کہ یہ لفظ صرف آسمانی صحیفوں کے پڑھنے کے لیے خاص ہے ‘جبکہ قراء ت ہرچیز کے پڑھنے کے لیے عام ہے۔ (قرآن حکیم اورہم :صفحہ306‘طبع چہارم :ستمبر2015ء)\nقرآن کو یادکرنا\n٭ ہرمسلمان مسلسل زیادہ سے زیادہ قرآن یادکرنے کے لیے کوشاں رہے تاکہ اس قابل ہوسکے کہ رات کواپنے رب کے حضور میں کھڑے ہوکر اس کاکلام اسے سناسکے۔ (قرآن حکیم اورہم :صفحہ314‘طبع چہارم :ستمبر2015ء)\n\n پچھلا صفحہ\nاگلا صفحہ"
        },
        {
            "صفحہ": 300,
            "متن": "عربی کی تحصیل\n٭ عربی کی اس قدر تحصیل کہ انسان قرآن مجید کا ایک رواں ترجمہ ازخود سمجھ سکے اورتلاوت کرتے ہوئے بغیرمتن سے نظر ہٹائے ‘اس کے سرسری مفہوم سے آگاہ ہوتا چلاجائے ‘ہر پڑھے لکھے مسلمان کے لیے فرضِ عین کا درجہ رکھتا ہے۔(قرآن حکیم اورہم :صفحہ319‘طبع چہارم :ستمبر2015ء)\nقرآن حکیم کا حق\n٭ ماننے ‘پڑھنے‘سمجھنے اورعمل کرنے کے علاوہ قرآن مجید کا ایک اور حق بھی ہر مسلمان پر حسب ِصلاحیت واستعدادعائدہوتا ہے اوروہ یہ کہ وہ اسے دوسروں تک پہنچائے۔ (قرآن حکیم اورہم :صفحہ339‘طبع چہارم :ستمبر2015ء)\nدعوتِ نبویؐ کا مرکز و محور\nرسول اکرم ﷺ کی دعوت کا مرکز ومحور قرآن حکیم تھا ۔آپ ؐ نے لوگوں کی ذہنیتیں بدلیں توا سی قرآن حکیم سے ‘لوگوں کی سوچ میں انقلاب برپا کیا تواسی قرآن حکیم سے ‘ ذہن کی تطہیر فرمائی تواسی قرآن کی آیات ِبینات سے ‘تزکیہ نفس فرمایا تواسی قرآن کی آیات ِبینات اُس کا ذریعہ بنیں ‘خارج وباطن سب منور ہوئے تو اسی قرآن حکیم کے نور سے۔ (رسول اکرم ﷺ اور ہم :صفحہ145‘طبع دوم :جولائی2014ء)\nآلہ انقلاب\n٭ انقلاب ِ نبوی ﷺ کا اساسی منہج عمل پورے کا پورا گھومتا ہےقرآن مجید کے گرد ‘یا سادہ الفاظ میں یوں کہہ لیا جائے کہ آنحضور ﷺ کا آلہ انقلاب ہے قرآن حکیم۔(رسول اکرم ﷺ اور ہم :صفحہ192‘طبع دوم :جولائی2014ء)\n٭ رسول اللہ ﷺ کا آلہ انقلاب قرآن تھا۔آج بھی یہی قرآن ہمارا آلہ انقلاب ہے۔(رسول اکرم ﷺ اور ہم :صفحہ462‘طبع دوم :جولائی2014ء) \n\n پچھلا صفحہ\nاگلا صفحہ"
        },
        {
            "صفحہ": 301,
            "متن": "قرآن مجیدسے دُوری\n٭ میرے نزدیک مسلمانوں کی زبوں حالی اوراس کا زوال وانحطاط دراصل قرآن مجیدسے دوری کا نتیجہ ہے۔ (رسول اکرم ﷺ اور ہم :صفحہ241‘طبع دوم :جولائی2014ء)\nمعجزہ\n٭ حضور ﷺ کا سب سے بڑا معجزہ تواللہ کا نازل کردہ قرآن حکیم ہے اوردوسرا عظیم معجزہ خود نبی اکرم ﷺ کی اپنی ذات اور شخصیت ہے ۔(رسول اکرم ﷺ اور ہم :صفحہ255‘طبع دوم :جولائی2014ء)\nدعوت و تربیت\n٭ ’’دعوت وتربیت‘‘کے ضمن میں نبی اکرم ﷺ کا اُسوہ یہ ہے کہ ان دونوں کا مرکز‘ مبنیٰ ‘ مدار اورمحور قرآن اورصرف قرآن رہاہے۔ (رسول اکرم ﷺ اور ہم :صفحہ308)\nقرآن مجید\n٭ دل کے تمام امراض دینیہ واخلاقیہ کے لیے شفاء یہ قرآن مجید ہے۔(رسول اکرم ﷺ اور ہم :صفحہ313‘طبع دوم :جولائی2014ء)\nموعظہ حسنہ\n٭ قرآن کہتاہے کہ موعظہ حسنہ اور نصیحت یہ قرآن ہی ہے ۔دلوں میں اترنے والی چیز یہ قرآن ہے ‘جذبات کو جلا بخشنے والی چیز یہ قرآن ہے ۔(رسول اکرم ﷺ اور ہم :صفحہ314‘طبع دوم :جولائی2014ء)\nدعوت کا سرچشمہ\n٭ رسول اللہ ﷺ کے انقلابی فکر کا منبع وسرچشمہ قرآن تھا اوراس منہج پر اب جو بھی دعوت اٹھے گی ‘ اس کا منبع بھی یہی قرآن ہو گا ۔ (رسول اکرم ﷺ اور ہم :صفحہ446)\nقرآن کی مقناطیسی حیثیت\n٭ میرے نزدیک قرآن کی حیثیت مقناطیس کی ہے جو سلیم الفطرت لوگوں کو اپنی \n\n پچھلا صفحہ\nاگلا صفحہ"
        },
        {
            "صفحہ": 302,
            "متن": "طرف کھینچ لیتا ہے‘ اورجن لوگوں کی فطرت مسخ ہوچکی ہو ان پر اس کا اثر نہیں ہوتا۔جیسے آپ کو معلوم ہے کہ مقناطیس لوہے کے ٹکڑوں کو تو کھینچ لے گا لیکن لکڑی کے ٹکڑوں کو نہیں کھینچے گا۔لہٰذا قرآن کے مقنا طیس کو اس معاشرے میں پھیلانے کی ضرورت ہے ۔ (رسول اکرم ﷺ اور ہم :صفحہ462‘طبع دوم :جولائی2014ء)\nہدایت کا طالب\n٭ کوئی ہدایت کا طالب ہے تو قرآن موجود ہے ‘جو سب سے بڑا معجزہ ہے ۔اورکوئی ہدایت کا طالب نہیں ہے تو بڑے سے بڑا معجزہ دیکھ کر بھی ایمان نہیں لائے گا ۔(رسول اکرم ﷺ اور ہم :صفحہ498‘طبع دوم :جولائی2014ء)\nقرآنی ہدایات کو امام بنائیں!\n٭ الحمد للہ! اس دور میں ایک خاص سطح پر تبلیغ ودعوت کے لیے ایک بہت وسیع حرکت ہوچکی ہے ۔اس کے حجم کا جہاںتک تعلق ہے وہ بڑا متاثرکن ہے اور ہزاروں بلکہ لاکھوں افراد اس گلوب پر ہر وقت حرکت میں رہتے ہیں ۔لیکن میں پوری ہمدردی اور دلسوزی کے ساتھ عرض کررہا ہو ں کہ تبلیغ اوردعوت کے لیے اگر ہم نے قرآنی ہدایات کو اپناامام نہ بنایا اور ان کے مطابق کام نہ کیا جاسکا تو مطلوبہ نتائج برآمد نہ ہوں گے ۔ (جماعت ِ شیخ الہند ؒ اور تنظیم اسلامی :صفحہ179‘طبع ششم :اپریل2015ء)\nتریاق\n٭ اگر زہر ایسا ہے جو پورے وجود میں سرایت کرتاہے تویہ قرآن بھی وہ تریاق ہے جو پورے وجود میں سرایت کرتاہے ۔ظاہر ہے اگرتریاق زہرسے زیادہ مؤثر نہ ہوتو زہر کا اثر کیسے زائل ہوگا ۔(جماعت ِ شیخ الہند ؒ اور تنظیم اسلامی :صفحہ207‘طبع ششم :اپریل2015ء)\nنفس اورشیطان سے کشمکش\n٭ نفس اورشیطان سے کشمکش کے لیے ہمارے ہاتھ میں واحد تلوار قرآن مجید ہے ۔(جماعت ِ شیخ الہند ؒ اور تنظیم اسلامی :صفحہ210‘طبع ششم :اپریل2015ء)\n\n پچھلا صفحہ\nاگلا صفحہ"
        },
        {
            "صفحہ": 303,
            "متن": "قربِ الٰہی\n\nاللہ غیورہے\n٭ اللہ تعالیٰ بہت غیور ہے اوروہ اپنے کسی ولی کی ذلت ورسوائی کو برداشت نہیں کرتا ۔(قرب ِالٰہی کے دومراتب:صفحہ 20‘طبع اوّل :جون 1988ء)\nقرب ِالٰہی\n٭ شریعت کے معنی بھی چلنا ‘طریقت کے معنی بھی چلنا اورسلوک کے معنی بھی چلنا ہیں۔ تینوں الفاظ کے مفاہیم میں باریک سا فرق ہے‘لیکن تینوں میں چلنے کا مفہوم مشترک ہے ‘چلنا کس لیے ہوتا ہے ؟ کسی منزل سے قریب ہونے کے لیے ! منزل کیا ہے ؟ وہ ہے قرب ِالٰہی۔(قرب ِالٰہی کے دومراتب:صفحہ 25‘طبع اوّل :جون 1988ء)\nمحفوظیت اورمعصومیت\n٭ محفوظیت ومعصومیت صرف انبیاء علیہم الصلوٰۃ والسلام کا خاصہ ہے ۔لہٰذا بڑے سے بڑے ولی کو بھی کسی وقت شیطان چکمہ دے سکتا ہے۔(قرب ِالٰہی کے دومراتب:صفحہ 28‘طبع اوّل :جون 1988ء)\n\n پچھلا صفحہ\nاگلا صفحہ"
        },
        {
            "صفحہ": 304,
            "متن": "قادیانیت\n\nمبارک فیصلہ\n٭ اس میں کوئی شک نہیں کہ ہم پر اللہ کا بڑا کرم ہوا تھا کہ اس ملک میں 1974ء میں قادیانیوں کے غیر مسلم اقلیت قرار پانے کا فیصلہ ہوا۔ واقعہ یہ ہے کہ وہ بہت ہی مبارک فیصلہ تھا۔ اس کے لیے جو تحریک اُٹھی وہ بھی بہت عمدہ تھی ‘بہت پرامن تھی‘ بہت منظم تھی ۔(ختم نبوت کے دومفہوم:صفحہ13‘طبع اوّل :ستمبر2002ء )\nذہین وفطین لوگوں کی تربیت\n٭ قادیانی مبلغین کا انداز بڑا جارحانہ ہے اور ایک عام آدمی توکجا اچھا بھلا پڑھا لکھا‘ بلکہ عالم دین بھی ان کے مناظرین ومبلغین کے سامنے ٹھہر نہیں سکتا ۔اِلّا ماشاء اللہ ۔ ان قادیانی مناظر ین ومبلغین کو جس طرح خاص موضوعات پر تربیت دی گئی ہے‘ اس کے ردّ اور ابطال کے لیے جب تک ہمارے ذہین وفطین لوگوں کواسی طرح ٹریننگ نہ ملے ‘ یہ مسئلہ حل نہ ہوگا۔(جہادبالقرآن اور اُس کے پانچ محاذ :صفحہ28 ‘طبع اوّل :جولائی 1984ء )\nدیسی یہودیت\n٭ عالمی صہیونیت کے علاوہ ایک پاکستانی کی دیسی یہودیت بھی ہے‘جس سے مَیں اپنے پاکستانی مسیحی بھائیوں کو خبردار کرنا چاہتاہوں ۔میری مراد قادیانیت سے ہے‘ اور جہاں تک میری معلومات ہیں ‘یہ قادیانی پاکستانی مسیحیوں کواستعمال کررہے ہیں۔(بصائر :صفحہ79 ‘طبع اوّل :مارچ2006ء )\n\n پچھلا صفحہ\nاگلا صفحہ"
        },
        {
            "صفحہ": 305,
            "متن": "مرتد کی حد\nقادیانیوں نے مظلومیت کا لبادہ اوڑھا ہواہے ۔ہونا تویہ چاہیے تھا کہ جس روز بھی (قادیانیوں کو غیر مسلم قرار دیے جانے کا ) فیصلہ ہوا‘ ساتھ ہی واضح کردیا جاتا کہ آج کی اس تاریخ سے پہلے پہلے جو قادیانی ہیں وہ تو اقلیت قرارپائیں گے‘ لیکن اس فیصلے کے نفاذ کے بعد جو شخص بھی قادیانیت اختیار کرے گا ‘ اس پر قتل مرتد کی حد جاری کی جائے گی ۔ جب تک یہ نہیں ہوگا اس فتنے کا استیصال تودور کی بات ہے ‘ اس کو کوئی گزندبھی نہیں پہنچ سکتی ۔(رسول اکرم ﷺ اور ہم :صفحہ482‘طبع دوم :جولائی2014ء) \n\n پچھلا صفحہ\nاگلا صفحہ"
        },
        {
            "صفحہ": 306,
            "متن": "مرد اور عورت\n\nرازوں کی امین\n٭ بیوی فطری طورپر گھر کے رازوں کی امین ہوتی ہے ‘لیکن اگر وہ خود ہی اس امانت کی حفاظت نہ کرسکے تو عائلی زندگی جن الجھنوں کا شکار ہوسکتی ہے اورہوتی ہے ‘ اس کا اندازہ کرناکچھ مشکل نہیں ۔ (عائلی زندگی کے بنیادی اُصول:صفحہ 18‘طبع اوّل:ستمبر 1999ء)\n٭ اگر شوہر نے کوئی راز کی بات بیوی کو بتائی ہو اوربیوی اس راز کوافشاکردے تویہ بھی خیانت ہے ۔ (عائلی زندگی کے بنیادی اُصول:صفحہ 36‘طبع اوّل:ستمبر 1999ء)\n٭ شوہر کے رازوں سے بیوی سے زیادہ کوئی دوسرا آگاہی رکھ سکتا ہی نہیں۔ایک صالح بیوی کاطرزِعمل یہ ہوگا کہ وہ شوہر کے رازوں اورکمزوریوں کو چھپائے‘ ان کی حفاظت کرے ۔اگر وہ ان کو افشاکرتی ہے تو یہ طرزِعمل اس کردار کے بالکل منافی اور متضادہوگا جو کتاب وسُنّت سے ایک صالح اور آئیڈیل بیوی کا ہمارے سامنے آتا ہے۔(اسلام میں عورت کا مقام :صفحہ49 ‘طبع اوّل :اپریل 1984ء )\nعورت کی بھلائی اوربرائی\n٭ عورت کے اندر اگر بھلائی ‘نیکی اورخیر ہے تو وہ اسی کے لیے ہے اوراگر برائی ‘بدی اور سرکشی ہے تو اس کا وبال بھی اسی پر آئے گا ۔(عائلی زندگی کے بنیادی اُصول:صفحہ 40‘طبع اوّل:ستمبر 1999ء)\nپردہ\n٭ اگر ہم نے پردہ چھوڑا ہے تو خود چھوڑا ہے ‘لہٰذا مجرم بھی ہم خودہیں ۔(توبہ کی عظمت اور تاثیر :صفحہ 68‘طبع اوّل :نومبر 2011ء)\nمرد اور عورت میں فرق\n٭ مرد اور عورت میں بحیثیت انسان کوئی فرق نہیں ‘صرف انتظامی اعتبار سے فرق \n\n پچھلا صفحہ\nاگلا صفحہ"
        },
        {
            "صفحہ": 307,
            "متن": "ہے۔ ازروئے الفاظ ِقرآنی :{اَلرِّجَالُ قَوّٰمُونَ عَلَی النِّسَآءِ} (النساء:۳۴) ’’مردعورتوں پر قوام ہیں ‘‘۔یعنی مرد کو خاندان کے ادارے کے سربراہ کی حیثیت حاصل ہے ‘لیکن اس کامطلب یہ نہیں ہے کہ مرد افضل ہے اور عورت کمتر ہے ۔ہوسکتا ہے کہ کوئی عورت اپنے اخلاق اورکردار کے اعتبار سے کروڑوں مَردوں سے اوپر چلی جائے ۔کتنے مردہوں گے جو حضرت مریم ‘حضرت آسیہ‘حضرت خدیجہ‘ حضرت عائشہ اور حضرت فاطمہ رضی اللہ عنھن کے مقام کو اس طرح دیکھیں گےجیسے آپ آسمان کو دیکھتے ہیں ۔(رسول انقلابﷺ کاطریق انقلاب:صفحہ 31‘طبع اوّل :ستمبر2004ء )\nمرد اور عورت کی کمائی\n٭ مرد کی کمائی ہوئی نیکی یا بدی میں عورت حصہ دار نہیں ہوگی اوراسی طرح عورت کی کمائی ہوئی نیکی یابدی سے مرد کوکوئی حصہ نہیں ملے گا ۔(اسلام میں عورت کا مقام :صفحہ20 ‘طبع اوّل :اپریل 1984ء )\n٭ عورت کوئی خیر کمائے گی تو اُس کا صلہ اور اجر وثواب اسی کوملے گا۔اسی طرح اگر مَردکوئی نیکی کماتا ہے تواُس کا اجروثواب اسی کے لیے ہے ۔(مطالعہ قرآن حکیم کا منتخب نصاب جلداول :صفحہ401‘طبع دہم :اپریل2019ء)\nمعاشی کفالت کی ذمہ داری\n٭ اسلام معاشی کفالت کا تمام بوجھ مرد کے کاندھوںپر ڈالتا ہے اور اپنی جسمانی ساخت ‘توانائیوں او ر صلاحیتوں کے لحاظ سے وہی اس بوجھ کواٹھانے کے لائق اورقابل بھی ہے ۔ (اسلام میں عورت کا مقام :صفحہ23 ‘طبع اوّل :اپریل 1984ء )\nنیک بیوی\n٭ اس دنیا کی زندگی کو گزارنے اور برتنے کے لیے اللہ تعالیٰ نے جونعمتیں دی ہیں ‘ان میں سب سے بڑی نعمت نیک بیوی ہے۔(اسلام میں عورت کا مقام :صفحہ38 ‘طبع اوّل :اپریل 1984ء )\n\n پچھلا صفحہ\nاگلا صفحہ"
        },
        {
            "صفحہ": 308,
            "متن": "عورت کی عزّت وناموس\n٭ جب تک شادی نہیں ہوئی تھی ‘عورت کی عصمت اُس کی ذاتی اور خاندان والوں کی آبرو او رعصمت تھی ‘جب وہ رشتہ ازدواج میں منسلک ہوکر ایک شخص کی بیوی بن گئی ہے تو اس میں اضافی طورپراُس کے شوہر کی عزّت وناموس بھی شامل ہوگئی ۔(اسلام میں عورت کا مقام :صفحہ49 ‘طبع اوّل :اپریل 1984ء )\nبلاسبب طلاق\n٭ مرد کسی حقیقی سبب سے طلاق دیتا ہے تو اُس کو مکمل اختیار ہے ‘لیکن اگر بلا سبب اُس نے طلاق دے کرکسی خاتون کی زندگی تباہ کی ہے ‘جس کا اختیار بہرحال اُسے حاصل ہے ‘توایسا شخص جان رکھے کہ وہ اللہ کے ہاں بہت بڑامجرم بن کر پیش ہوگا ۔(اسلام میں عورت کا مقام :صفحہ50 ‘طبع اوّل :اپریل 1984ء )٭ بغیر کسی حقیقی سبب کے عورت کو طلاق دے دینا انتہائی ظلم ہے ۔(عیسائیت اوراسلام :صفحہ 59‘طبع اوّل:اکتوبر 1995ء)\nعورت اشتہارات کی زینت\n٭ عورت کو اشتہارات کی زینت کے لیے جو ایک ارزاں جنس بنالیا گیا ہے ‘اس پر قدغن لگائی جائے ۔یہ نہ صر ف عور ت کی عظمت کی تذلیل وتوہین ہے بلکہ سراسر اسلام کے خلاف ہے۔ (اسلام میں عورت کا مقام :صفحہ88 ‘طبع اوّل :اپریل 1984ء )\nعورت کالباس\n٭ عورت کا لباس اتنا تنگ نہیں ہوناچاہیے کہ جسم کے سارے نشیب وفراز نظر آرہے ہوں۔حضور اکرم ﷺ نے لعنت فرمائی ہےان عورتوں پر جو لباس پہن کر بھی ننگی رہتی ہیں ۔(اسلام میں عورت کا مقام :صفحہ137 ‘طبع اوّل :اپریل 1984ء )\nچراغِ خانہ سے شمع محفل\n٭ اب بے پردگی ‘نیم عریانی ‘خواتین کی رنگین ومزین تصاویر کو تہذیب وتمدن کی \n\n پچھلا صفحہ\nاگلا صفحہ"
        },
        {
            "صفحہ": 309,
            "متن": "ناگزیر ضرورت قراردیا گیا ہے اور اس طرح عورت کو چراغ خانہ سے شمع محفل اوراس سے بڑھ کر اشتہاری جنس بناکر رکھ دیا گیا ہے ۔ہمارے اخبارات و رسائل (الا ماشاء اللہ ) اوردوسرے ذرائع ابلاغ اس میں مسابقت کی دوڑ میں لگے ہوئے ہیں ‘ اس کو وقت اورزمانے کا تقاضا سمجھ لیا گیا ہے ۔دین تورہا ایک طرف ‘ ہماری جو معاشرتی ‘تہذیبی اور مجلسی اقدارتھیں ‘ا ن سب کوبھی پامال کیا جارہاہے۔ (جہادبالقرآن اور اُس کے پانچ محاذ :صفحہ83 ‘طبع اوّل :جولائی 1984ء )\nکامل شخصیت\n٭ عورت بھی مرد کی طرح ایک کامل شخصیت کی حامل ہے اور اسے اپنے دین وایمان اور فلاح ونجات کی فکر خود کرنی چاہیے۔ (مطالعہ قرآن حکیم کا منتخب نصاب :صفحہ51)\nپردہ کا لزوم\n٭ اسلام نے عورت کے لیے پردے کو لازم کیا ہے تاکہ شوہر کی پوری توجہ بیوی پر اور بیوی کی شوہر پر مرتکز رہے۔ (خلافت کی حقیقت :صفحہ148‘طبع اوّل :اکتوبر 1996ء)\nسوچنے کی بات\n٭ سوچیے کیا پی آئی اے میں کھانے اور ناشتے کی ٹرے مرد نہیں پیش کرسکتا ؟(خلافت کی حقیقت :صفحہ150‘طبع اوّل :اکتوبر 1996ء)\nبے اعتمادی کا ماحول\n٭ شوہر کابیوی سے اعتماد اٹھ جائے اور بیوی کا شوہرپرسے تو آپ اندازہ لگائیں کہ اس ماحول میں جواولاد پروان چڑھے گی ‘اس کے اندر منفی رجحانات کے سوا کیا ہوگا۔ اس بے اعتمادی میں بچوں کے اندر مثبت اوصاف کہاں سے پیداہوں گے ؟(خلافت کی حقیقت :صفحہ149‘طبع اوّل :اکتوبر 1996ء)\n٭ اگرکسی معاشرے میں بدچلنی کا رواج ہوجائے ‘شوہر کو بیوی پر اعتماد نہ رہے اور بیوی کا شوہر پر سے اعتماد اُٹھ جائے اور بے اعتمادی باہمی اعتماد کی جگہ لے لے تو اس \n\n پچھلا صفحہ\nاگلا صفحہ"
        },
        {
            "صفحہ": 310,
            "متن": "معاشرے میں اعلیٰ اوصاف کبھی ترقی نہیں کریں گے۔(بندئہ مؤمن کی شخصیت کے خدوخال :صفحہ 20‘طبع اوّل:ستمبر 1999ء)\nعورت کی آزادی\n٭ عورت بھی یقیناً انسان ہے ‘ اس کے حقوق بھی ہیں ‘ا س کے احساسات بھی ہیں ۔اس کا اپنا ایک مقام ہے ‘معاشرے کے اندر اس کی ایک حیثیت ہے ۔وہ ماں ‘بہن ‘ بیٹی اور بیوی ہے ‘ اس کی عزّت بھی ہونی چاہیے ‘لیکن اسے اس طرح کی آزادی نہیں دی جاسکتی کہ خاندانی نظام درہم برہم ہوکررہ جائے ۔(اُمُّ المُسَبِّحات‘یعنی سورۃ الحدید :صفحہ282‘طبع اوّل :جون2005ء)\n٭ اسلام نے عورت کے لیے یقیناً ستروحجاب کے احکام دیے ہیں ‘مگر ان احکام کی پابندی کے باوجود عورت کو بہت زیادہ آزادی حاصل ہے ‘عورت کاروبار کرسکتی ہے اور اپنی جائیدا درکھ سکتی ہے ۔بس ! شرط یہ ہے کہ معاشرت مخلوط نہ ہو۔(خلافت کی حقیقت :صفحہ149‘طبع اوّل :اکتوبر 1996ء)\nعورت کا اصل دائرئہ کار\n٭ عورت کا اصل دائرئہ کار اس کا گھر ہے۔(مطالعہ قرآن حکیم کا منتخب نصاب جلداول :صفحہ425)\nمردکا ستر\n٭ اسلام کی رو سے مرد کا ستر ناف سے لے کر گھٹنے کے نچلے حصہ تک ہے‘ اس پر کسی کی نگاہ نہیں پڑنی چاہیے‘یہ ہرحال میں ڈھکا رہنا چاہیے۔(مطالعہ قرآن حکیم کا منتخب نصاب جلداول :صفحہ426‘طبع دہم :اپریل2019ء)\nمعاشرت اورمعاشرتی نظام\n٭ انسان کی معاشرت اور اُ س کا معاشرتی نظام درحقیقت عورت اور مرد کے تعلقات کے صحیح بنیادوں پر استوار ہونے سے ہی برقرار رہ سکتا ہے۔(رسول اکرم ﷺ اور ہم :صفحہ73‘طبع دوم :جولائی2014ء)\n\n پچھلا صفحہ\nاگلا صفحہ"
        },
        {
            "صفحہ": 311,
            "متن": "مشاورت\n\nباہمی مشورہ\n٭ امیر کا انداز تحکمانہ نہیں ہونا چاہیے‘ بلکہ اسے باہمی مشورے سے معاملا ت طے کرنے چاہئیں۔ (اطاعت کا قرآنی تصوّر:صفحہ42‘طبع اوّل :اکتوبر1995ء )\nمشورہ میں شرکت\n٭ مشورہ امیر کی ضرورت ہے ‘لہٰذا وہ اپنے ساتھیوں کو مشورہ میں شرک کرے گا ‘لیکن حتمی فیصلے کا اختیار امیر کوہوگا ۔پس ! ایک اسلامی جماعت اور تحریک کانظم یہی ہوسکتا ہے‘ اورکوئی نہیں ہوسکتا ۔(حزب اللہ کے اوصاف :صفحہ130‘طبع اوّل :جون2006ء)\nمشورہ دینا فرض ہے\n٭ اظہار ِرائے یا مشورہ دینا حق نہیں ہے بلکہ فرض ہے ۔تم اپنی رائے دو‘مشورہ دو‘ اس کے بعد تم فارغ ہو ‘تمہاری ذمہ داری اداہوگئی ۔(حزب اللہ کے اوصاف :صفحہ192‘طبع اوّل :جون2006ء)\nشورائیت کا نظام\n٭ اسلامی ریاست کے معاملات کو چلانے کے لیے شورائیت کا نظام ازروئے قرآن مجید لازم ہے۔(مطالعہ قرآن حکیم کا منتخب نصاب جلداول :صفحہ452‘طبع دہم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 312,
            "متن": "مغربی تہذیب\n\nشرم وحیا\n٭ مشرقی ممالک میں ابھی شرم وحیا کا کچھ عنصر جو باقی ہے اور خاندانی نظام کسی حدتک برقرار ہے تو مغرب کی طرف سے ایک زبردست تحریک چل رہی ہے کہ ا س کو بھی ختم کردیاجائے‘یہ بھی ہم جیسے ہوجائیں ‘ان میں بھی لبرل ازم اورروشن خیالی آجائے۔(موجودہ عالمی حالات کے تناظر میں اسلام اورپاکستان کا مستقبل ‘صفحہ16)\nمغربی معاشرےکا مشاہدہ\n٭ آپ یورپ اورامریکہ جاکر وہاں کے معاشروں کا مشاہدہ کیجیے ‘وہاں موجود ہ دور میں بڑھاپا سب سے بڑی لعنت سمجھی جاتی ہے ۔اگرچہ وہاں حکومت کی سطح پر بوڑھوں کے لیے ادارے قائم ہیں ‘ ان کی دیکھ بھال ہورہی ہے ‘لیکن وہ جو محبّت کی پیاس ہوتی ہے ‘اس پیاس کی تسکین کا ان اداروں میں کوئی سامان نہیں ہے ‘ وہ اپنی اولاد کودیکھنے تک کے لیے تڑپتے رہتے ہیں ۔ (اسلام کا معاشرتی اورسماجی نظام :صفحہ 13)\nماڈرن ازم\n٭ یہ جو تجدد پسندی اور دین کے اندر ماڈرن ازم پیدا کرنے کی جدّوجُہد ہورہی ہے ‘ اس کے خلاف عملی مزاحمت اسی طرح ممکن ہے کہ ہم خود کو اتنے ہی زیادہ سُنّت رسولﷺ کے ساتھ پیوستہ کرلیں ‘جس شدّت سے دشمن اس فتنے کو پھیلا رہا ہے۔(ایک یادگار انٹرویو:صفحہ39‘طبع اوّل :اگست2014ء )\nمیرا جسم ‘میری مرضی!\n٭ نفس یہ کہتا ہے کہ یہ وجود میر اہے ‘ اس پر میرا حکم چلے گا‘مجھے اس سے غرض نہیں کون خدا ہے ‘کیا اس کا حکم ہے ؟ (جہادفی سبیل اللہ :صفحہ27 ‘طبع اوّل :اپریل 2000ء )\n\n پچھلا صفحہ\nاگلا صفحہ"
        },
        {
            "صفحہ": 313,
            "متن": "مخلوط محافل\n٭ جہاں بے پردگی اور مَردوں کے ساتھ اختلاط کا معاملہ ہو تو ہمارا دین اس میں حصہ لینے کی قطعاً اجازت نہیں دیتا ۔(اسلام میں عورت کا مقام :صفحہ88 ‘طبع اوّل :اپریل 1984ء )\nتہذیب ِمغرب\n٭ جو تہذیب ہم اپنے ملک میں نافذ کرنے کے لیے امریکی چمچے بنے ہوئے ہیں ‘وہ تہذیب یورپ اور امریکہ میں اپنی موت آپ مررہی ہے۔(بصائر :صفحہ106 ‘طبع اوّل :مارچ2006ء )\nآزادیٔ نسواں\n٭ ہم اپنے معاشرے میں پھیلے ہوئے منکرات کا جائزہ لیں توان میں ایک بہت بڑا منکر آزادئ نسواں کا فتنہ ہے ۔(اُمّت ِمسلمہ کے لیے سہ نکاتی لائحہ عمل :صفحہ111‘طبع اوّل :اکتوبر 1990ء)\nکلچر\n٭ کلچر کے نام پر شیطان نے رقص وسرود اور ان جیسی نہ معلوم کتنی چیزیںایجاد کی ہیں‘ جن کا مقصد انسان کوان مشاغل میں اس طرح مصروف رکھنا ہے کہ کبھی اللہ کی طرف اس کا دھیان ہی نہ ہو۔(قرآن حکیم کی سورتوں کے مضامین کا اجمالی تجزیہ(حصہ دوم) :صفحہ59‘طبع اوّل :اپریل 2017ء)\nہم جنسیت\n٭ آج مغرب میں مکمل انفرادی آزادی ہے کہ جو چاہے کرو ‘چاہے ننگے ہوکر بازاروں میں نکل آؤ۔دومرد باہم شادی کرنا چاہیں تو انہیں اس کی آزادی ہے ۔ہم جنسیت کے حق میں دلائل کے انبار لگائے جارہے ہیں اورلمبے چوڑے قوانین وضع کیے جارہے ہیں ۔ (اُمُّ المُسَبِّحات‘یعنی سورۃ الحدید :صفحہ283‘طبع اوّل :جون2005ء)\n\n پچھلا صفحہ\nاگلا صفحہ"
        },
        {
            "صفحہ": 314,
            "متن": "مادرپدر آزادی\n٭ فرد کو ہر طرح کی آزادی حاصل ہے اور آپ کواس کی آزادی میں دخل اندازی کا کوئی حق نہیں ۔وہ جس طرح سے چاہتا ہے اپنی جنسی خواہش پوری کرے ‘آپ اسے روک نہیں سکتے ۔جب ایک مرد اورایک عورت اپنی آزاد مرضی سے زنا کریں تو یہ جرم ہے ہی نہیں‘ البتہ اگر زنا بالجبر ہو تو وہ جرم ہے ۔ہر مرد وزن اپنے جسم کا مالک ہے‘ اسے اس پر پورااختیار ہونا چاہیے‘زیادہ سے زیادہ شوہر یہ کہہ سکتا ہے کہ میرے حق پر دست درازی ہوگئی ہے ۔وہ جاکر سول کورٹ میں کیس کرے ۔اگر کسی کی بیوی اپنی مرضی سے کسی دوسرے شخص کے ساتھ تعلقات قائم کرلیتی ہے تواس معاملے میں کوئی کریمنل کیس نہیں بنے گا ۔اب یہ آزادی کی انتہا ہے ‘جسے مادرپدر آزادی کہا جاتا ہے ۔مغربی معاشرہ اس انتہا کو نکل گیا ہے ۔اب فرد اور اجتماعیت میں کیا توازن ہو‘ یہ نہایت پیچیدہ مسئلہ ہے ۔(اُمُّ المُسَبِّحات‘یعنی سورۃ الحدید :صفحہ284‘طبع اوّل :جون2005ء)\nرقص وموسیقی\n٭ رقص اور موسیقی کا اسلامی معاشرے میں سدّباب کیا گیا ہے ‘کیونکہ یہ بھی جنسی جذبے میں ہی جان پیدا کرتی ہیں ۔(مطالعہ قرآن حکیم کا منتخب نصاب جلداول :صفحہ425‘طبع دہم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 315,
            "متن": "مطالباتِ دین\n\nکتاب وسُنّت\n٭ ہمارے دین کے دوبنیادی ماخذ ہیں ‘قرآن وحدیث ۔انہی کو اصطلاحاً کتاب وسُنّت بھی کہا جاتا ہے۔ (رسول اکرم ﷺ اور ہم :صفحہ375 ‘طبع دوم :جولائی2014ء)\nشکر\n٭ شکر یہ ہے کہ انسان کو نعمت کا احساس ہو اور وہ اس کا اظہار کرے ۔(مقام عزیمت:صفحہ 15‘طبع اوّل:جنوری 1992ء) \nجنّت کے خریدار\n٭ کیا یہ ممکن ہے کہ آپ ابدی جنّت کے خریدار ہوں لیکن آپ کوکوئی مشقت نہ اُٹھانی پڑے‘کوئی مشکل پیش نہ آئے ‘کوئی محنت اورایثار نہ کرنا پڑے ‘کوئی قربانی نہ دینی پڑے اور کوئی نقصان نہ جھیلنا پڑے؟(تنظیم اسلامی کی دعوت :صفحہ 16‘طبع اوّل اکتوبر 1995ء)\nجماعت کی ضرورت\n٭ اقامت ِدین کی جدّوجُہد کے لیے التزام جماعت فرض ہے ۔(تنظیم اسلامی کی دعوت :صفحہ 28‘طبع اوّل اکتوبر 1995ء)\nنیک انسان کی تمنّا\n٭ جو شخص خودنیک ہوگا اور سیدھے راستے پر زندگی بسرکررہا ہو گا‘ اس کی لازماً تمنّا ہوگی کہ اُس کے اہل وعیال بھی اسی راستے پر چلیں اور وہ بھی تقویٰ اوراحسان کی روش اختیار کریں ۔(بندئہ مؤمن کی شخصیت کے خدوخال :صفحہ 32‘طبع اوّل:ستمبر 1999ء) \n\n پچھلا صفحہ\nاگلا صفحہ"
        },
        {
            "صفحہ": 316,
            "متن": "ایفائے عہد\n٭ معاملات ِزندگی میں ایفائے عہد کی بڑی اہمیت ہے ‘ہمارے سارے معاملات معاہدوں پرمبنی ہوتے ہیں۔(نیکی کی حقیقت :صفحہ 23‘طبع اوّل:دسمبر 2002ء)\nاطاعت\n٭ نبی اکرم ﷺ پرایمان اور آپ ﷺ کی توقیر وتعظیم کاپہلا لازمی نتیجہ آپﷺ کی مکمل اطاعت ہے ۔(نبی اکرم ﷺ سے ہمارے تعلق کی بنیادیں :صفحہ12)\nپیغام حق\n٭ بنی نوع انسان آج بھی ہدایت ِ ربانی کی محتاج ہے ۔دنیا آج بھی طاغوتی شکنجے میں گرفتار ہے ۔ آج بھی ہر اُس شخص پر جوخود کو مسلمان سمجھتا ہے ‘یہ فرض عائد ہوتا ہے کہ بنی نوع انسان تک حق کا پیغام پہنچائے ۔(نبی اکرم ﷺ سے ہمارے تعلق کی بنیادیں :صفحہ31‘طبع :مارچ2020ء)\nمحبّت ِرسول ﷺ\n٭ اگرایک مسلمان کے دل میں حضور ﷺ کی محبّت اپنے تمام اعزّہ واقارب اورتمام انسانوں سے بڑھ کر جاگزیں نہیں ہوئی ہے تو وہ شخص حقیقتاً مؤمن نہیں ۔(نبی اکرم ﷺ سے ہمارے تعلق کی بنیادیں :صفحہ 13‘طبع اوّل :مارچ 1974ء)\nاچھا بدلہ\n٭ صرف وہ محنت اور وہ کوشش لازماً نتیجہ خیز ہوگی جو اللہ کے لیے کی گئی ہو ‘اس کا بدلہ مل کررہے گا ۔ (عقل ‘فطرت اور ایمان :صفحہ 32‘طبع اوّل :اپریل 1997ء)\nتوکّل علی اللہ\n٭ عالم اسباب میں محنت وکوشش اپنی جگہ ضروری ہے اورامکانی حدتک اسباب ووسائل کی فراہمی اور ان کا استعمال بھی لازمی ہے ‘لیکن توکّل صرف اور صرف اللہ کی ذات پرہوگا۔( ایمان اوراس کے ثمرات :صفحہ 33‘طبع اوّل :دسمبر 1997ء)\n\n پچھلا صفحہ\nاگلا صفحہ"
        },
        {
            "صفحہ": 317,
            "متن": "مجرم کون؟\n٭ شریعت کے جس حکم پر عمل ہوسکتا ہو اورہم نہ کریں تو مجرم ہم خودہیں ۔(توبہ کی عظمت اور تاثیر :صفحہ 68‘طبع اوّل :نومبر 2011ء)\nہم کامیاب ہیں !\n٭ حضرت نوح علیہ السلام ساڑھے نوسوبرس تک دعوت دیتے رہے اور نتیجہ صفر نکلا ۔اگر بالفرض ہمارا نتیجہ بھی صفر نکلے ‘لیکن ہم اس کام کو کرتے ہوئے جان دے دیں تواللہ کی قسم ‘ ہم کامیاب ہیں ۔(توبہ کی عظمت اور تاثیر :صفحہ 71‘طبع اوّل :نومبر 2011ء)\nراہِ عزیمت\n٭ اللہ اور اُس کے رسول ﷺ کی جانب سے عائد کردہ حلال وحرام کی جملہ قیود کی پابندی کا عہد کریں اوراس معاملے میں رخصتوں کے بجائے عزیمت کی راہ پر گامزن ہونے کے لیے آمادہ ہوں ۔ (عزم تنظیم:صفحہ50‘طبع اوّل :جون1991ء )\nبندگی ٔربّ\n٭ اللہ تعالیٰ کو اپنے مالک اور معبود کی حیثیت سے پہچانیے اور تسلیم کیجیے ۔اس کی ہدایت کو مانیے اورپھر پوری زندگی کو اُس کی عبادت میں دے دیجیے ۔(عزمِ تنظیم:صفحہ61‘طبع اوّل :جون1991ء )\nتوجہات\n٭ اللہ سے دوری کی اصل وجہ یہ ہے کہ ہم اُس کی طرف متوجہ نہیں ہیں ۔وہ تو ہر جگہ‘ ہرآن موجود ہے ‘ہماری توجہات کسی اور طرف ہیں ۔(عظمت ِصیام وقیام رمضان المبارک :صفحہ36‘طبع اوّل :مارچ1991ء )\nفیصلہ کرنا ہو گا\n٭ جسے بھی اللہ تعالیٰ آپ میں سے قبول فرمالے ‘اسے پہلا فیصلہ یہ کرنا ہوگاکہ مجھے اپنی زندگی سے حرام کو نکال دینا ہے ‘فرائض وواجبا ت کی پابندی کرنی ہے اورارکان \n\n پچھلا صفحہ\nاگلا صفحہ"
        },
        {
            "صفحہ": 318,
            "متن": "دین کی بجا آوری تمام شرائط کے ساتھ کرنی ہے۔(ختم نبوت کے دومفہوم:صفحہ42‘طبع اوّل :ستمبر2002ء )\nدعوتِ دین اور خدمت ِخلق\n٭ دعوتِ دین اور خدمت ِخلق کا ایسا چولی دامن کا ساتھ ہے کہ ایک کو دوسرے سے علیحدہ کرنا ممکن نہیں ‘بلکہ بِلا خوف ِتردید کہا جاسکتاہے کہ دین کا وہ داعی جو خادم خلق نہ ہو اپنی دعوت میں دولت ِاخلاص سے محروم ہے۔(تعارفِ تنظیم اسلامی :صفحہ33 ‘طبع اوّل :فروری1991ء )\nدین کی خدمت\n٭ دین کی خدمت نہایت وسیع وعظیم کام ہے اور اس کے گوشے بے شمار ہیں ۔ہم ان تمام جماعتوں اوراداروں کو قدر کی نگاہ سے دیکھتے ہیں جو کسی بھی گوشے میں دین کی خدمت کاکام کررہے ہیں اور ان شاء اللہ ان کے ساتھ ہمارارویّہ تعاون وتائید ہی کا ہوگا ۔(تعارف ِتنظیم اسلامی :صفحہ36 ‘طبع اوّل :فروری1991ء )\nبندگی کا تقاضا\n٭ بندگی کا تقاضا ہے کہ اللہ کے سامنے محتاجی ہی محتاجی ہو ۔اس لیے کہ عبد توہے ہی محتاج اور مقامِ عبدیت توہے ہی مقام احتیاج ۔(حقیقت واقسامِ شرک :صفحہ114 ‘طبع اوّل :اکتوبر 2008ء )\n\nقربانی پر آمادہ کرنے والامؤثر جذبہ\n٭ عوام کو قربانی پر آمادہ کرنے والا سب سے مؤثر جذبہ مذہبی ہی ہوتا ہے ‘جس کے زیر اثر لوگ جانیں دے دینے کو سب سے بڑی کامیابی سمجھتے ہیں ۔(بصائر :صفحہ127 ‘طبع اوّل :مارچ2006ء )\nغور کامقام\n٭ نوعِ انسانی تک قرآن کی یہ دعوت پہنچانااُمّت ِمسلمہ کی ذمہ داری ہے ‘لیکن بجائے \n\n پچھلا صفحہ\nاگلا صفحہ"
        },
        {
            "صفحہ": 319,
            "متن": "اس کے کہ ہم اس دعوت کو لے کر اٹھتے اور اپنے قول وعمل سے اسے نوع انسانی کے سامنے پیش کرتے ‘ہم پستی کی اس حدتک پہنچ گئے ہیں کہ سب سے پہلے ہم خود محتاج ہیں کہ ہم کو یہ دعوت پہنچائی جائے۔(مطالبات ِدین :صفحہ35 ‘طبع اوّل :جولائی 1975ء )\nنادان شخص\n٭ وہ شخص بڑا ہی نادان ہے جو شہادت ِحق اور اس سے بھی بڑھ کر اقامت ِدین کے مراحل میں ایک زور دار چھلانگ لگاکر پہنچنا چاہے‘جب کہ اسے نہ اقامت ِصلوٰۃ کی کوئی فکر ہواور نہ ادائے زکوٰۃ کی ‘نہ تو اس کی نماز ہی درست ہو اور نہ ہی اسے زکوٰۃ کے احکام تک معلوم ہوں۔ (مطالبات ِدین :صفحہ66 ‘طبع اوّل :جولائی 1975ء )\nفریب ِنفس\n٭ نظام باطل کے خاتمے اور اسلام کے نظام عدل وقسط کے قیام کے لیے شاندار جلسے‘ جلوس اور منظم مظاہرے صرف اسی وقت مفید ثابت ہوسکتے ہیں جب کہ ان میں حصہ لینے والے {فَاَقِیْمُوْا الصَّلٰوۃَ وَاٰتُوا الزَّکوٰۃَ وَاعْتَصِمُوْا بِاللّٰہِ} پر عامل ہوں۔اس کے بغیر یہ جلسے ‘جلوس ‘فلک شگاف نعرے او رمظاہرے گھاٹے کے سودے ہیں اور ان کی حیثیت فریب ِنفس سے زیادہ نہیں ‘بلکہ اندیشہ ہے کہ یہ اللہ تعالیٰ کے ہاں زبردست گرفت او رمحاسبے کا باعث بن جائیں ۔(مطالبات ِدین :صفحہ67 ‘طبع اوّل :جولائی 1975ء )\nمسخ شدہ تصوّر ِدین\n٭ جولوگ پس نماز ہی کوپورا دین سمجھ بیٹھیں ‘روزوں کی پابندی ‘حج کی ادائیگی اور کچھ اَوراد وو ظائف پر مطمئن ہو کر بیٹھ رہیں ‘جبکہ ان کی زندگی کے دوسرے معاملات اللہ کی اطاعت سے خالی ہوں‘نہ دین کی مغلوبیت ان میں کوئی غیرت وحمیت پیدا کرے اور نہ جہاد وقتال کی منازل ان کے سامنے ہوں ‘توجان لیجیے کہ وہ سخت \n\n پچھلا صفحہ\nاگلا صفحہ"
        },
        {
            "صفحہ": 320,
            "متن": "مغالطے میں ہیں ‘ کیونکہ ان کا تصوّر ِدین محدود ہی نہیں ‘مسخ شدہ بھی ہے ۔(مطالبات ِدین :صفحہ67 ‘طبع اوّل :جولائی 1975ء )\nطرفہ تماشا\n٭ یہ عجب طرفہ تماشا ہے کہ دنیا میں کروڑوں کی تعدادمیں مسلمانوں کے نام سے جو قوم بس رہی ہے ‘وہ دعویٰ تو اس بات کا کرتی ہے کہ اصل دستور اور قانون اللہ وحدہ لاشریک کی کتاب اور اس کے رسولﷺ کی سُنّت ہے ‘لیکن یہ عجیب شترگربگی ہے کہ ان کا عمل اس دعویٰ کے بالکل برعکس ہے اور اللہ اور اس کے رسولﷺ کا عطاکردہ دستور وقانون ان کی عملی واجتماعی زندگی میں کہیں نظر نہیں آتا ۔(مطالبات ِدین :صفحہ88 ‘طبع اوّل :جولائی 1975ء )\nضابطہ ٔخداوندی\n٭ اگر ہم اپنی ذمہ داریوں کو پورا نہیں کریں گے اور اپنے مقصد ِوجود کو پورا کرنے کی جدّوجُہد نہیں کریں گے تو ضابطہ خداوندی کے مطابق خس وخاشاک کی طرح بہاد یے جائیں گے۔ (مطالبات ِدین :صفحہ72 ‘طبع اوّل :جولائی 1975ء )\nجدید ذہن کا تصوّرِ دین\n٭ جدید ذہن ’’دین‘‘ کو ’’مذہب‘‘ کا مترادف سمجھتا ہے اور اسے ایک نجی (پرائیویٹ) معاملہ قراردیتا ہے ۔بدقسمتی سے پوری دنیا میں اکثر وبیشتر مذہب کا یہی تصوّر راسخ ہوگیا ہے۔یہ تصوّر درست نہیں ہے۔(مطالبات ِدین :صفحہ83 ‘طبع اوّل :جولائی 1975ء)\nدین نظام ِحیات ہے\n٭ ہماری بول چال کے حوالے سے آپ اسے اپنے ذہنوں میں محفوظ رکھنا چاہیں تو اس کے لیے ہماری زبان کی جدید اصطلاح ’’نظام حیات ‘‘ ہے جو ادائیگی ومفہوم کے اعتبار سے لفظ ’’دین ‘‘ کے قریب ترین ہے۔(مطالبات ِدین :صفحہ83 ‘طبع اوّل :جولائی 1975ء)\n\n پچھلا صفحہ\nاگلا صفحہ"
        },
        {
            "صفحہ": 321,
            "متن": "دینی اصطلاحات\n٭ ہمارے دین کے نظام میں دستور کی جگہ تو ’’دین‘‘ کی اصطلاح ہے اور قانون کی جگہ ’’شریعت ‘‘ کی اصطلاح ہے۔(مطالبات ِدین :صفحہ83 ‘طبع اوّل :جولائی 1975ء)\nدستور وقانون\n٭ کوئی دستور صحیح معنوں میں اسی وقت دستور کہلاتا ہےجب کہ وہ نافذ بھی ہو ۔قانون اسی کو کہاجائے گاجس کے مطابق عدالتوں میں فیصلے ہورہے ہوں۔(مطالبات ِدین :صفحہ88 ‘طبع اوّل :جولائی 1975ء)\nفقہی اختلافات\n٭ فقہی جزئیات اور فروعات میں حنفی اور شافعی یادوسرے ائمہ فقہاء کی آراء میں کہیں فرق ہے تو یہ دین کا فرق نہیں ‘بلکہ صرف شریعت اور قانون کی تعبیر میں آراء کا فرق ہے۔دین تو ہمیشہ سے ایک ہے او رہمیشہ ایک رہے گا ۔اس میں کوئی اختلاف نہیں ہوسکتا ۔ (مطالبات ِدین :صفحہ90 ‘طبع اوّل :جولائی 1975ء)\nمشرکانہ نظام کا دفاع\n٭ مشرکین کو کسی درجہ میں یہ گوارا نہیں کہ یہ مشرکانہ نظام ختم ہوجائے اور پوری کی پوری زندگی ایک اللہ کی اطاعت کے نظام کے تحت آجائے ۔چنانچہ وہ مزاحمت اور مخالفت پر کمر بستہ ہیں اور ان کی دن رات یہ کوشش ہے کہ دین حق کا یہ چراغ گُل کردیا جائے۔(مطالبات ِدین :صفحہ95 ‘طبع اوّل :جولائی 1975ء)\nباطل کی حقیقت\n٭ یہ کائنات اللہ تعالیٰ کی بنائی ہوئی ہے اور ا س کا ذرّہ ذرّہ اُس کے حکم کا پابندہے‘لہٰذا باطل کی یہاں کوئی گنجائش نہیں ۔باطل درحقیقت حق و باطل کا ملغوبہ ہوتا ہے اوراس میں حق کا کوئی نہ کوئی جزو شامل ہوتا ہے‘جس کی تاثیر سے وہ کچھ نشو ونما پاتا \n\n پچھلا صفحہ\nاگلا صفحہ"
        },
        {
            "صفحہ": 322,
            "متن": "ہے۔ اس کی مثال آکاس بیل کی ہے جو کسی ہرے بھرے درخت کے طفیل نشو ونما پاتی ہے۔ (مطالبات ِدین :صفحہ109 ‘طبع اوّل :جولائی 1975ء)\nاجتماعیت ناگزیر\n٭ آپ کوکوئی بھی چھوٹا بڑاکام کرناہو ‘خواہ وہ بھلائی کا ہو یا برائی کا ‘ اس کے لیے اجتماعیت ناگزیر ہے۔(اُمّت ِمسلمہ کے لیے سہ نکاتی لائحہ عمل :صفحہ17‘طبع اوّل :اکتوبر 1990ء)\nنظریاتی حدود کی حفاظت\n٭ اس ملک کی نظریاتی حدود بھی ہیں ۔وہ نظریاتی حدود ’’حدود اللہ ‘‘ ہیں ‘جن کی ہمیں حفاظت کرنی ہے۔ (اُمّت ِمسلمہ کے لیے سہ نکاتی لائحہ عمل :صفحہ82‘طبع اوّل :اکتوبر 1990ء)\nدینی ذمہ داریوں کی ادائیگی\n٭ ہمیں اپنا کام کرتے رہنا چاہیے اور اپنی دینی ذمہ داریوں کی ادائیگی میں ہرگز کسی غفلت یا تسا ہل کا معاملہ نہیں کرناچاہیے ۔(اُمّت ِمسلمہ کے لیے سہ نکاتی لائحہ عمل :صفحہ120‘طبع اوّل :اکتوبر 1990ء)\nنیک نیتی سے اختلاف\n٭ خلوص واخلاص اورنیک نیتی سے دین کا کام کرنے والوں میں بھی اختلاف ہوسکتاہے‘رائے کابھی اور طریقہ کار کا بھی ۔ (توحید ِعملی :صفحہ146)\nاپنی اصلاح مقدّم\n٭ دین کا کام کیجیے اور یکسو ہوکر کیجیے ۔اپنی اصلاح کو مقدّم رکھیے ۔جس جماعت پر دل ٹھک جائے ‘ اس میں پوری دل جمعی کے ساتھ شامل ہوجایئے ۔اللہ کے ہاں آپ اپنے خلوص واخلاص کے باعث ماجورہوں گے ۔ (توحید ِعملی :صفحہ179)\nخود فریبی\n٭ کبھی کبھی ہم اپنے آپ کو دھوکہ دیتے ہیں کہ فلاں فلاں ذمہ داریاں ہیں ‘ذرا \n\n پچھلا صفحہ\nاگلا صفحہ"
        },
        {
            "صفحہ": 323,
            "متن": "ان سے نمٹ لیں ‘پھر ہمہ وقت دین کے کام میں لگ جائیں گے۔اس سے بڑی خودفریبی او رکوئی نہیں ہے ۔ (توحید ِعملی :صفحہ180‘طبع اوّل :مارچ 1985ء)\nاصل ضرورت\n٭ پُر معصیت او رطاغوتی ماحول میں اصل ضرورت اس بات کی ہے کہ کبائر سے بچو‘ ان سے بالکلیہ اجتناب کرو ۔ساتھ ہی صغا ئر سے بھی بچنے کی فکر ہو اور اس نظام کو بدلنے کی کوشش کرو ۔باطل سے پنجہ آزمائی کے لیے میدان عمل میں نکلو ‘منظم ومتحد ہو کر اسے للکارو ۔خو دبھی موحد بنو اور نظام کو موحد بنانے کے لیے تن من دھن لگادو۔ او راگر ضرورت متقاضی ہو تو اللہ کی راہ میں اپنی گردن کٹاکر سرخروہوجاؤ۔دین کا اصل مطالبہ اور اصل ضرورت یہ ہے۔(توحید ِعملی :صفحہ194‘طبع اوّل :مارچ 1985ء)\nدین کا مزاج\n٭ ہمارے دین کا مزاج یہ ہے کہ وہ پورے نظام اجتماعی کو درست کرناچاہتاہے ۔لہٰذا دنیا میں جب بھی نظام عدل وقسط قائم ہوگا تووہ کامیابی سے چل ہی نہیں سکتا ‘جب تک کہ مجرموں ‘ظالموں ‘زیادتی کرنے والوں کو سز انہ دی جائے ۔عدل وقسط کا تقاضا یہی ہے۔ (توحید ِعملی :صفحہ208‘طبع اوّل :مارچ 1985ء)\nنظام عدل وقسط\n٭ جہاں صرف دعوت وتبلیغ کی بات ہوگی ‘وہاں بتایاجائے گا کہ معاف کرو‘لوگ تمہیں گالیاں دیں تم انہیں دعائیں دو ‘لوگ تم پر پتھراؤکریں تم ان کی خدمت میں پھول پیش کرو ۔ایک مرحلہ یہ بھی ہوتاہے‘ اور ایک مرحلہ وہ بھی ہے کہ نظامِ عدل وقسط قائم کرنے کے لیے باضابطہ میدان میں آکر مقابلہ کرو ۔وہ نظام قائم ہوگا تو اس میں تعزیرات بھی ہیں‘حدود بھی ہیں ‘سزائیں بھی ہیں ‘بدلے بھی ہیں ۔(توحید ِعملی :صفحہ210‘طبع اوّل :مارچ 1985ء)\n\n پچھلا صفحہ\nاگلا صفحہ"
        },
        {
            "صفحہ": 324,
            "متن": "نظام باطل\n٭ نظام باطل کو کسی درجے میں بھی گوارا نہ کیاجائے‘یہ ظالمانہ نظام ہے۔(خُطبات ِسیرت :صفحہ160‘طبع اوّل :مئی2017ء)\nداعیٔ حق\n٭ بندئہ مؤمن اور داعی ٔحق کو حالات کی نامساعد ت وناموافقت سے ہرگز ہراساں نہیں ہوناچاہیے ‘اور اسے اپنے رب پر بھروسہ کرتے ہوئے اپنا فرض اداکیے چلے جاناچاہیے ۔رہے نتائج توا نہیں بالکلیہ اللہ کے حوالے کردینا چاہیے ‘وہ اپنی حکمت بالغہ اور قدرت ِکاملہ سے جب چاہے گا کامیابی کی صورتیں پیدا فرمادے گا۔(قرآن حکیم کی سُورتوں کے مضامین کا اجمالی تجزیہ :صفحہ100‘طبع اوّل :رمضان المبارک1398ھ)\nصابر وشاکر\n٭ اہل ایمان کو اس دنیا میں ہر قسم کے حالات سے سابقہ پیش آسکتاہے ‘اصحاب ِکہف کی سی کسمپرسی او ربے یارومددگار ہونے کی حالت سے بھی اور حضرت ذوالقرنین کی سی حکومت وسلطنت وشوکت سے بھی ۔لیکن بندہ مؤمن کاکام یہ ہے کہ ہر حال میں صابر وشاکر رہے اور ہر حالت کو ابتلا ء وآزمائش پر محمول کرے ۔(قرآن حکیم کی سُورتوں کے مضامین کا اجمالی تجزیہ :صفحہ135‘طبع اوّل :رمضان المبارک1398ھ)\nدنیا کی حقیقت\n٭ جس طرح اس دنیا کی دولت وثروت اور عزّت ووجاہت بے حقیقت ہے ‘ا سی طرح یہاں کے مصائب وآلام بھی سراب ہی کی حیثیت رکھتے ہیں ‘بلکہ بسا اوقات وہی چیز انسان کے حق میں موجب خیر وبرکت ہوتی ہےجسے وہ اپنی لاعلمی او رناسمجھی میں باعث ِ خسران ونقصان وموجب ِذلّت ورسوائی سمجھ رہا ہوتاہے ۔(قرآن حکیم کی سُورتوں کے مضامین کا اجمالی تجزیہ :صفحہ135‘طبع اوّل :رمضان المبارک1398ھ)\n\n پچھلا صفحہ\nاگلا صفحہ"
        },
        {
            "صفحہ": 325,
            "متن": "حقو ق والدین\n٭ انسان پر خد اکے بعد سب سے زیادہ اور سب سے زیادہ مقدم حقوق والدین ہی کے ہیں ۔ (مطالعہ قرآن حکیم کا منتخب نصاب :صفحہ55‘طبع اوّل :مارچ1978ء)\nدولت کی گردش\n٭ دولت کی گردش ایک خاص طبقہ کے بجائے پورے معاشرے میں یکساں ہونی چاہیے۔(قرآن حکیم کی سورتوں کے مضامین کا اجمالی تجزیہ(حصہ دوم) :صفحہ158‘طبع اوّل :اپریل 2017ء)\nاعلانِ جنگ\n٭ آپ حیران ہوں گے کہ کسی اور گناہ پر اعلانِ جنگ نہیں کیا گیا ۔اگر اعلانِ جنگ آیا ہے تووہ سُود پر آیا ہے ‘مگر ہم اس سُود کو بہت ہلکی چیز سمجھے بیٹھے ہیں!(خلافت کی حقیقت :صفحہ123‘طبع اوّل :اکتوبر 1996ء)\nنظام کا الگ معاملہ\n٭ جس طرح مقناطیس لوہ چون کو اپنی طرف کھینچ لیتا ہے ‘اسی طرح ہمارادین جودین فطرت ہے‘ وہ بھی سلیم الفطرت انسانوں کو اپنی جانب کھینچ لیتا ہے اور وہ اس کی دعوت کو قبول کرلیتے ہیں ۔لیکن نظام کا معاملہ الگ ہے ‘اس کے ساتھ اصحابِ اقتدارلوگوں کے مفادات وابستہ ہوتے ہیں ۔یہ لوگ اس نظام سے خصوصی مراعات حاصل کررہے ہوتے ہیں ۔ یہ بگڑے ہوئے لوگ محض دعوت سے ماننے والے نہیں ‘ان کومنوانے کے لیے کچھ او رکرناپڑے گا۔(خلافت کی حقیقت :صفحہ161‘طبع اوّل :اکتوبر 1996ء)\nدل کی آنکھ\n٭ حقیقت کو دیکھنے والی آنکھ ظاہر کی آنکھ نہیں ‘یہ دراصل دل کی آنکھ ہے ۔اسی طرح حقیقت کی طرف متوجہ ہوجانے والے کان بھی دل کے کان ہیں ۔(سیرت ِ خیرالانام علیہ الصلوۃ والسلام :صفحہ27‘طبع اوّل :اکتوبر 2013ء)\n\n پچھلا صفحہ\nاگلا صفحہ"
        },
        {
            "صفحہ": 326,
            "متن": "مکمل صحیح او رمکمل غلط\n٭ کوئی بھی آدمی مکمل صحیح نہیں ہوتا اور نہ کوئی مکمل غلط ہوتا ہے۔مکمل صحیح صرف اللہ کے رسول ﷺ ہیں اور مکمل غلط عزازیل نامی شیطانِ لعین ہے ۔(سیرت ِ خیرالانام علیہ الصلوۃ والسلام :صفحہ52‘طبع اوّل :اکتوبر 2013ء)\nاکابرین کے افکار\n٭ یہ نہیں ہونا چاہیے کہ بڑوں کے غلط افکار کی وجہ سے اُن کی صحیح بات بھی قبول نہ کی جائے‘اور کسی کی عقید ت کی وجہ سے اُس کی غلط بات بھی ردّ نہ کی جائے ۔(سیرت ِ خیرالانام علیہ الصلوۃ والسلام :صفحہ52‘طبع اوّل :اکتوبر 2013ء)\nشارع\n٭ شارع (قانون ساز ) صرف اللہ تعالیٰ ہے اور رسول ﷺ اللہ کے نمائندے ہیں۔(سیرت ِ خیرالانام علیہ الصلوۃ والسلام :صفحہ96‘طبع اوّل :اکتوبر 2013ء)\nمواخات ِباہمی\n٭ انقلابی جماعت کا لازمہ یہ ہے کہ انقلابی کارکن ایک دوسرے سے رشتہ اخوت میں جڑے ہوئے ہوں ۔ (سیرت ِ خیرالانام علیہ الصلوۃ والسلام :صفحہ100‘طبع اوّل :اکتوبر 2013ء)\nکانٹوں بھرا بستر\n٭ دعوت ِحق پھولوں کی سیج نہیںہے ‘کانٹوں بھر ابستر ہے ۔جنّت لینی ہے تویہ سب کچھ برداشت کرناہوگا۔(سیرت ِ خیرالانام علیہ الصلوۃ والسلام :صفحہ164‘طبع اوّل :اکتوبر 2013ء)\nحقوق کی بات\n٭ آج ہمارا معاشرہ سارا تلپٹ ہو اہے ‘ا س کی وجہ یہ ہے کہ حقوق کی بات سب کرتے ہیں ‘فرض کی بات کوئی کرنے کو تیار نہیں ۔اگر انسان کی توجہ ذرافرائض کی طرف منعکس ہوجائے تو تمام معاملات درست ہوجائیں ۔(حزب اللہ کے اوصاف :صفحہ192‘طبع اوّل :جون2006ء)\n\n پچھلا صفحہ\nاگلا صفحہ"
        },
        {
            "صفحہ": 327,
            "متن": "امربالمعروف ونہی عن المنکر کی ذمہ داری\n٭ اسلامی حکومت قائم ہے تو امر بالمعروف ونہی عن المنکر اس کی ذمہ داری ہے ‘لیکن اگر اسلامی حکومت قائم نہیں ہے تو اب یہ ذمہ داری ایک ایک فرد پر منتقل ہوجاتی ہے اوریہ ہر فرد کے ایمان کا عین تقاضا ہے۔(حزب اللہ کے اوصاف :صفحہ223‘طبع اوّل :جون2006ء)\nاللہ کی زمین پر اللہ کا قانون\n٭ حق صرف یہ ہے کہ زمین اللہ کی ہے ‘ اس پر قانون اللہ کا چلے گا۔اس سے انحراف ہی تو ظلم ہے۔ (حزب اللہ کے اوصاف :صفحہ228‘طبع اوّل :جون2006ء)\nاصل کامیابی\n٭ اصل کامیابی تو یہ ہے کہ تم بس اللہ کی راہ میں اپنا تن من دھن لگادو۔(حزب اللہ کے اوصاف :صفحہ254‘طبع اوّل :جون2006ء)\nصاحب ِامر\n٭ اجتماعیت کا منطقی تقاضا یہ ہے کہ آپ نے اپنا معاملہ صاحب ِامر کے حوالہ کردیا ہے‘ اب یہ اُس پرمنحصر ہے کہ وہ آپ کے عذر کو قابل قبول سمجھتا ہے یانہیں ۔(حزب اللہ کے اوصاف :صفحہ295‘طبع اوّل :جون2006ء)\nذراسوچئے!\n٭ آپ سوچیے کہ اگر آپ اللہ کے کام میں لگے ہوئے ہوں تو کیا اللہ آپ کے کام میں نہیں لگے گا ؟ (حزب اللہ کے اوصاف :صفحہ297‘طبع اوّل :جون2006ء)\nاللہ کو قرضِ حسنہ\n٭ جو شخص اللہ کو قرض حسنہ دے ‘اللہ تعالیٰ اس کے لیے اسے بڑھاتا اور دوگنا کرتا رہے گا ۔واضح رہے کہ یہ صرف دوگنا کرنا نہیں ‘بلکہ دوگنا کرتے رہنا ہے ۔یعنی جو \n\n پچھلا صفحہ\nاگلا صفحہ"
        },
        {
            "صفحہ": 328,
            "متن": "مال تم نے دیا ہے وہ تو واپس ملے گا ہی ‘ساتھ اضافی طور پر بھی بہت کچھ ملے گا ۔(اُمُّ المُسَبِّحات‘یعنی سورۃ الحدید :صفحہ137‘طبع اوّل :جون2005ء)\n٭ دنیا میں تمہارا قرضِ حسنہ کا تصوّر یہ ہے کہ صرف اصل زرواپس آئے گا‘مزید کچھ نہیں ملے گا ‘لیکن تم اللہ کوقرض حسنہ دوگے تووہ اس کو بڑھاتارہے گا اور انفاق کرنے والے کو اصل مال سے بڑھ کر دوگنا ‘چوگنا ‘سوگنا ‘بلکہ سات سو گنا تک ملے گا ہی‘ بہترین اجروثواب اضافی طورپر اس کے علاوہ ہوگا ۔(اُمُّ المُسَبِّحات‘یعنی سورۃ الحدید :صفحہ104‘طبع اوّل :جون2005ء)\nحضورﷺ کا معمول\n٭ قرضِ حسنہ کے ضمن میں حضور ﷺ کا یہ معمول تھا کہ آپ ﷺ کبھی کسی سے قرض لیتے تھے توواپس کرتے ہوئے رضاکارارنہ طورپر اپنی طرف سے کچھ بڑھا دیتے تھے ۔ لیکن واپس کرتے ہوئے رضا کارانہ طور پر کچھ بڑھادینا یہ ہدیہ کے درجہ کی شے ہے ‘اگر قرض میں پہلے سے کوئی اضافہ معیّن ہو تو وہ سُود اور حرام مطلق ہے ۔(اُمُّ المُسَبِّحات‘یعنی سورۃ الحدید :صفحہ137‘طبع اوّل :جون2005ء)\nاللہ کے مددگار\n٭ اگرآپ اللہ کے وفادار بن کردنیا میں اُس کی حکومت قائم کرنے کے لیے اپنا تن‘ من‘ دھن لگا رہے ہیں تو آپ لازماً اللہ کے مددگارہیں۔(اُمُّ المُسَبِّحات‘یعنی سورۃ الحدید :صفحہ183‘طبع اوّل :جون2005ء)\nکرب کا احساس\n٭ ایسا بھی ہوسکتا ہے کہ حالات اتنے بگڑجائیں کہ زبانوں پرتالے ڈال دیے جائیں ‘ زبان بندی ہوجائے ‘تو دل میں یہ احساس ضرور رہے ‘صدمہ ضرور رہے کہ یہ کیا ہورہا ہے ‘ایک شدید کرب کا احسا س باقی رہے ۔(مطالعہ قرآن حکیم کا منتخب نصاب جلداول :صفحہ84‘طبع دہم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 329,
            "متن": "ایما ن کے مدّعی\n٭ اگر ہم اللہ پرایمان لانے کے مدّعی ہیں اورہم نے دلی یقین کے ساتھ اللہ کوماناہے تو ہم پر لازم اور واجب ہے کہ ہم کوئی ایسا کام اور کوئی ایسی حرکت نہ کریں ‘جس سے اللہ کا کوئی حکم ٹوٹتا ہو یا اس کی نافرمانی کا ارتکاب ہوتا ہو ۔(مطالعہ قرآن حکیم کا منتخب نصاب جلداول :صفحہ235‘طبع دہم :اپریل2019ء)\nہمارا طرئہ امتیاز\n٭ بندے کو یہ حقیقت پہچان لینی چاہیے کہ میں بندہ ہوں ‘آقانہیں ہوں ‘آقا توصرف ایک ہے اوروہ اللہ ہے ‘باقی بڑے سے بڑا انسان بھی بندہ ہے اور عبدیت ہی درحقیت ہمارا طرئہ امتیاز ہے ۔(مطالعہ قرآن حکیم کا منتخب نصاب جلداول :صفحہ346‘طبع دہم :اپریل2019ء)\nرزق کی ذمہ داری\n٭ رزق کے ٹھیکے دار تم نہیں ہوبلکہ اس کی پوری ذمہ داری اللہ پر ہے۔وہی تمہیں رزق دیتا ہے اور وہی تمہار ی آئندہ نسلوں کو بھی کھلائے گا۔(مطالعہ قرآن حکیم کا منتخب نصاب جلداول:صفحہ422‘طبع دہم :اپریل2019ء)\nایفائے عہد\n٭ اگر کسی معاشر ے میں ایفائے عہد کا رواج ہوجائے اورلوگ واقعتاً اپنے وعدوں کی پابندی کریں اور اس میں جانبین کو یہ اعتماد ہو کہ جو بات ہورہی ہے وہ یونہی پوری ہوگی تواندازہ کیجیے کہ اس معاشرے میں کتنا سکون واطمینان ہوگا۔(مطالعہ قرآن حکیم کا منتخب نصاب جلداول:صفحہ436‘طبع دہم :اپریل2019ء)\nناپ تول میں کمی\nز تم سمجھتے ہو کہ ناپ تول میں کمی کرکے تم نے کچھ بچایا ہے اور چند سکّوں کی صورت میں زیادہ نفع کمایا ہے ‘حالانکہ ایسا نہیں ‘بلکہ تم مجرم ضمیر لیے ہوئے گھر کو لوٹے ہو۔ \n\n پچھلا صفحہ\nاگلا صفحہ"
        },
        {
            "صفحہ": 330,
            "متن": "حقیقت میں خیر یہ نہیں ‘بلکہ خیر تویہ ہے کہ پورے مطمئن قلب کے ساتھ اپنے گھروں کو لوٹو ۔(مطالعہ قرآن حکیم کا منتخب نصاب جلداول :صفحہ438‘طبع دہم :اپریل2019ء)\nاجتماعی جدّوجُہد\n٭ اللہ کے دین کو برپاکرنا اور اسے قائم ونافذ کرنا کسی ایک فرد بشر کا کام نہیں ۔یہ ایک نہایت عظیم کام اوربہت اونچا نصب العین ہے اور اس کے لیے ایک بڑی بھرپور اجتماعی جدّوجُہد کی ضرورت ہے۔(مطالعہ قرآن حکیم کا منتخب نصاب جلددوم :صفحہ118‘طبع ہشتم :اپریل2019ء)\nمشکل حالات\n٭ ابھی حالات ذرا خراب ہیں ‘لیکن درحقیقت جتنے بھی حالات خرا ب ہیں اتنے ہی اعلیٰ مراتب حاصل کرنے کے مواقع زیادہ ہیں ۔حالات آسان ہوجائیں تو نیکی کا وہ اجر وثواب نہیں ہوتا جو مشکل حالات میں کی گئی نیکی کا اجر وثوا ب ہوتا ہے ۔مشکل حالات تو اہل ہمت کی ہمت میں مزید اضافہ کرتے ہیں ۔(رسول اکرم ﷺ اور ہم :صفحہ515‘طبع دوم :جولائی2014ء)\nنعمت کااحساس\n٭ شکر یہ ہے کہ انسان کو نعمت کا احساس ہو اور وہ اس کا اظہار کرے ۔(مقام عزیمت:صفحہ 15‘طبع اوّل:جنوری 1992ء)\nایمان کی رمق\n٭ اگر برائیوں پر دل کی کڑھن بھی موجود نہ رہے تو معلوم ہوا کہ ایمان کی رمق بھی اندر باقی نہیں رہی ہے۔(مقام عزیمت:صفحہ 22‘طبع اوّل:جنوری 1992ء)\n\n پچھلا صفحہ\nاگلا صفحہ"
        },
        {
            "صفحہ": 331,
            "متن": "مقصد و نصب العین\n\nحقیقی نصب العین\n٭ میں آپ کونصیحت کرتاہوں کہ اپنا اصل محور اور حقیقی نصب العین آخرت میں رضائے الٰہی کا حصول بنائیں ۔(ملفوظاتِ ڈاکٹر اسرار احمد ؒ ‘صفحہ240‘طبع اوّل ‘دسمبر 2015ء‘طبع اوّل ‘دسمبر 2015ء)\n٭ تمام نصب العینوں میں بلند ترین نصب العین اللہ تعالیٰ کی رضا جوئی ہے۔(شہادت علی الناس ‘صفحہ 11‘طبع اوّل‘اپریل 2001)\n٭ نصب العین کے درجہ میں سوائے اللہ کی رضا اور اخروی فلاح کے دنیا کی کوئی چیز نہیں ہونی چاہیے ۔ (توحید ِعملی :صفحہ189‘طبع اوّل :مارچ 1985ء)\n٭ اسلامی انقلاب کے لیے ہم اس لیے جدّوجُہد کرتے ہیں کہ یہ ہمارے دینی فرائض میں شامل ہے ۔ہمار انصب العین یہ ہے کہ ہم سے اللہ راضی ہوجائے اور ہمیں آخرت کی فلاح حاصل ہوجائے ۔ (سیرت ِ خیرالانام علیہ الصلوۃ والسلام :صفحہ98‘طبع اوّل :اکتوبر 2013ء)\n٭ نصب العین صرف ایک ہے اور وہ ہے اُخروی نجات ‘جنّت کا حصول اور اللہ کی رضا اوران میں بھی بلند ترین شے اللہ کی رضا ہے ۔(حزب اللہ کے اوصاف :صفحہ82‘طبع اوّل :جون2006ء)\nانسان کہلانے کا حق دار\n٭ درحقیقت انسان کہلانے کا مستحق وہی انسان ہے جس کا کوئی نہ کوئی ہدف او رنصب العین ہو۔اگر انسان بغیر کسی مقصد اور نصب العین کے زندگی بسر کررہا ہے تو واقعہ یہ ہے کہ وہ انسان نما حیوان ہے اور حیوانی سطح پر زندگی بسر کررہا ہے۔(شہادت علی الناس ‘صفحہ 10‘طبع اوّل‘اپریل 2001)\n\n پچھلا صفحہ\nاگلا صفحہ"
        },
        {
            "صفحہ": 332,
            "متن": "اعلیٰ اور عمدہ تر شخصیت\n٭ قوم ووطن کے امتیاز کے بغیر انسان کی خدمت ‘انسان سے محبّت ‘یہ یقینا ًبلند تر نصب العین ہے ‘ اس کی بنا پر ایک اعلیٰ تر اور عمدہ تر شخصیت وجود میں آئے گی ۔(شہادت علی الناس ‘صفحہ 11‘طبع اوّل‘اپریل 2001)\nمقصد ِحیات\n٭ اگر حضور ﷺ پرایمان لانے والوں کا نصب العین اور مقصد ِحیات {اِنَّ صَلَاتِیۡ وَ نُسُکِیۡ وَ مَحۡیَایَ وَ مَمَاتِیۡ لِلّٰہِ رَبِّ الۡعٰلَمِیۡنَ ﴿۱۶۲﴾ۙ}(الانعام)نہ ہوتوان کا ایمان باللہ اورایمان بالرسالت کا دعویٰ غیر معتبر ہے۔(نبی اکرم ﷺ سے ہمارے تعلق کی بنیادیں :صفحہ27‘طبع :مارچ2020ء)\nکائنات کا وجود بے مقصد نہیں!\n٭ جب اس کائنات کی کوئی ادنیٰ سے ادنیٰ چیز بھی بے مقصد پیدا نہیں کی گی تو کیسے ممکن ہے کہ یہ کل کائنات بحیثیت مجموعی او رخاص طور پر اس کانقطہ عروج یعنی انسان بے مقصد پیدا کیا گیا ہواوراس کے افعال واعمال کا کوئی نتیجہ نہ نکلے ؟(عقل ‘فطرت اور ایمان :صفحہ 19‘طبع اوّل :اپریل 1997ء)\nسچے دل کے ساتھ عزم\n٭ سچے دل کے ساتھ عزم کریں اوریہ طے کریں کہ میری زندگی کا اولین مقصد اورترجیح اللہ کے دین کو قائم کرنا ہے ‘جبکہ میرا کیریئر‘میرا کاروبار ‘میرے دوسرے دنیاوی مفادات ‘میرے کنبے اورخاندان کے معاملات دوسرے نمبر پر ہیں ۔(توبہ کی عظمت اور تاثیر :صفحہ 70‘طبع اوّل :نومبر 2011ء)\nافسوس اورپچھتاوا\n٭ اگرہم اللہ کے دین کے غلبہ وسربلندی کے لیے جدّوجُہد کو اپنی زندگی کا مقصد نہیں بناتے توپھر ہمارے لیے افسو س اور پچھتاوے کے سوا کچھ نہیں ہوگا۔(توبہ کی عظمت اور تاثیر :صفحہ 73‘طبع اوّل :نومبر 2011ء)\n\n پچھلا صفحہ\nاگلا صفحہ"
        },
        {
            "صفحہ": 333,
            "متن": "مالک وخالق کی پہچان\n٭ اگر اپنے مالک وخالق حقیقی کو پہچان لیا ہے تواس کالازمی نتیجہ یہ نکلنا چاہیے کہ انسان اُسی سے دل لگائے ‘اُسی سے لولگائے ‘اُسی کومطلوب ومقصو دبنائے ‘اُسی کی عبادت و اطاعت کرے ۔ (عیدالاضحی اورفلسفہ قربانی:صفحہ10‘طبع اوّل :ستمبر1983ء )\nمقصد اور نصب العین کے ساتھ وابستگی\n٭ کسی بھی انقلابی کارکن کے لیے اپنی انقلابی جدّوجُہد میں ثابت قدم رہنے کا دارومدار اپنے مقصد اور نصب العین کے ساتھ پوری یکسوئی کے ساتھ وابستگی اور لگاؤ پر ہے۔ اپنے نصب العین سے اُس کی وابستگی جس قدر گہری ہوگی ‘ذہن اور قلب کے اندر اس کی جڑیں جتنی گہری اتری ہوئی ہوں گی ‘اسی قدر وہ اس راہ میں پیش آنے والی مشکلات کو برداشت کرے گا ‘مصائب کو جھیلے گا ‘امتحانات میں کامیابی سے درّاتا ہوا گزرجائے گا اور آزمائشوں کی بھٹیوں میں سے سرخرو ہوکر نکلے گا ۔(اہل ایمان کو پیشگی تنبیہہ:صفحہ10‘طبع اوّل :جولائی 2003ء )\nصبر\n٭ کسی مقصد کی تکمیل کی خاطر یاکسی نصب العین اور منزلِ مقصود تک رسائی حاصل کرنے کی جدّوجُہد میں جو تکالیف آئیں اور اس راہ کی رکاوٹوں سے نبرد آزما ہونے میں جو مصائب آئیں ‘انہیں ثابت قدمی کے ساتھ جھیلنا اور برداشت کرنا صبر ہے۔ (اہل ایمان کو پیشگی تنبیہہ:صفحہ20‘طبع اوّل :جولائی 2003ء )\nمکمل یکسوئی\n٭ حضور ﷺ تاجر تھے ‘لیکن آپ ؐ نے دین کے لیے مکمل طور پر تجارت چھوڑدی۔ ایک بڑے مقصد یعنی ملک وملت کی راہبری کے لیے ایک چھوٹے مقصد کواتباعِ رسول ﷺ میں ترک کرناہوتا ہے تاکہ یکسوئی کے ساتھ تمام ترتوجہ سے منصوبہ پایہ تکمیل کو پہنچ جائے ۔یعنی قومی سطح پر لیڈر بننا ہے تواسے اپنا کام ترک کرنا ہوگا ۔(اسلام میں عورت کا مقام :صفحہ128 ‘طبع اوّل :اپریل 1984ء )\n\n پچھلا صفحہ\nاگلا صفحہ"
        },
        {
            "صفحہ": 334,
            "متن": "اُمّت ِ محمد یہ ﷺ کا مقصد ِبعثت\n٭ اُمّت ِ محمد علی صابحھا الصلوۃ والسلام اپنے فرضِ منصبی کوپہچانے اور اُس سے عہدہ برآہونے کے لیے ایک عزمِ نو کے ساتھ کمر بستہ ہوجائے ‘تاکہ بعثت ِ محمدی ﷺ کا مقصد بتمام وکمال پوراہواورپورے کرہ ارضی پر دین محمد ی ؐکا پرچم لہرا اُٹھے ۔(نبی اکرم ﷺ کا مقصد ِبعثت :صفحہ44 ‘طبع اوّل :اپریل 1978ء )\nفساد فی الارض\n٭ اس زمین پر اللہ کا حق ہے کہ اُسی کی حکومت قائم ہو ۔ لیکن اگر یہاں کسی اور نے اپنی حکمرانی کا تخت بچھایا ہوا ہے او رکسی فرعون یا نمرود کی مرضی یہاں رائج ہے تو قرآن حکیم کی اصطلاح میں فتنہ ہے جو فساد فی الارض کی بدترین شکل ہے۔اس فتنے کو ختم کرنا اور اس بغاوت کو فروکرنا ایک بندہ مؤمن کا مقصد ِحیات بن جاناچاہیے۔ (بصائر :صفحہ112 ‘طبع اوّل :مارچ2006ء )\nدعوت الی القرآن کا مقصد\n٭ دعوت الی القرآن کا مقصدیہ بھی ہے کہ اپنی انفرادی زندگی میں بھی قرآن پر عمل کرو اور اجتماعی زندگی میں بھی اسے ایک نظام کی حیثیت سے قائم کرو ۔(تعارف ِقرآن :صفحہ165 ‘طبع اوّل :فروری2006ء )\n اجتماعی نصب العین\n٭ باعزّت وباوقار قوم وہی ہوگی ‘جس کے سامنے کوئی اجتماعی نصب العین ہو۔(خُطبات ِسیرت :صفحہ7‘طبع اوّل :مئی2017ء)\nمعیّن نصب العین کے بغیر زندگی\n٭ جولوگ بغیر کسی معیّن نصب العین کے زندگی بسر کرتے ہیں ‘وہ انسانیت کی نسبت حیوانیت سے زیادہ قریب ہوتے ہیں ۔(مطالعہ قرآن حکیم کا منتخب نصاب :صفحہ72‘طبع اوّل :مارچ1978ء)\n\n پچھلا صفحہ\nاگلا صفحہ"
        },
        {
            "صفحہ": 335,
            "متن": "نصب العین کا انسانی شخصیت پر اثر\n٭ انسان جو نصب العین اختیار کرکے اُ س کے حصول کے لیے جدّوجُہد کرتا ہے‘ اُس کی اپنی شخصیت بھی اسی رُخ پر تعمیر ہوتی ہے ۔گویا نصب العین پست ہوتو اُس کے لیے سعی وجہد کے نتیجے میں ایک پست سیرت وجود میں آتی ہے او رنصب العین اعلیٰ وارفع ہو تواُس تک رسائی کے لیے جو محنت ومشقت کی جائے گی ‘اُس سے خود انسانی شخصیت کو بھی ترفّع حاصل ہوگا ۔(مطالعہ قرآن حکیم کا منتخب نصاب :صفحہ72‘طبع اوّل :مارچ1978ء)\nفرض منصبی سے پہلو تہی\n٭ اگرتم نبی ﷺ کے امتی ہونے کی حیثیت سے اپنے مشن سے روگردانی اور اپنے فرض منصبی سے پہلو تہی کروگے تواللہ تمہیں ہٹاکر اپنے دین کا جھنڈا کسی اور قوم کے ہاتھ میں تھمادے گا۔(قرآن حکیم کی سورتوں کے مضامین کا اجمالی تجزیہ(حصہ دوم) :صفحہ120‘طبع اوّل :اپریل 2017ء)\nطے کرلیں\n٭ ہم ایک دفعہ یہ طے کرلیں کہ ہمیں چلنا شریعت ہی پر ہے ‘یہ طے کرلینے کے بعد میں دعوے سے کہتاہوں کہ راستہ کوئی نہیں روک سکتا ۔(خلافت کی حقیقت :صفحہ150‘طبع اوّل :اکتوبر 1996ء)\nمطلوب ومقصود شے\n٭ جماعت خود کوئی مطلوب ومقصود شے نہیں ہوا کرتی ‘جماعت توکسی ہدف اور کسی مقصد کے لیے وجود میں آتی ہے۔(حزب اللہ کے اوصاف :صفحہ217‘طبع اوّل :جون2006ء)\nاپنے موقف کی بنیاد\n٭ اپنے موقف کی بنیاد توہّمات پر نہ رکھو ‘بلکہ عقل سے استدلال کرو‘سمع وبصر سے کام لو \n\n پچھلا صفحہ\nاگلا صفحہ"
        },
        {
            "صفحہ": 336,
            "متن": "اورنتیجہ اخذ کرو ۔ (اُمُّ المُسَبِّحات‘یعنی سورۃ الحدید :صفحہ45‘طبع اوّل :جون2005ء)\nمطلوب ومقصوداللہ ہے!\n٭ زندگی بجائے خود مطلوب ومقصود نہیں ہے ‘مطلوب ومقصود تو اللہ ہے۔ لَا مَقْصُوْدَ اِلَّا اللہ اور لَا مَطْلُوْبَ اِلَّا اللہ۔(اُمُّ المُسَبِّحات‘یعنی سورۃ الحدید :صفحہ110‘طبع اوّل :جون2005ء)\nحق اور باطل\n٭ حق ہر وہ چیز ہے جو بامقصد ہو ‘جس کے پیچھے کوئی حکمت کار فرما ہو اور اس کے مقابلہ میں باطل وعبث ہر وہ فعل ہے جو بے مقصد ہو اورجس کی پشت پر کوئی حکمت نہ ہو ۔(مطالعہ قرآن حکیم کا منتخب نصاب جلداول :صفحہ217‘طبع دہم :اپریل2019ء)\nاعلیٰ شخصیت کی تعمیر\n٭ اگرمقصد اورنصب العین اعلیٰ ہے تواس کے لیے جدّوجُہد کرکے انسان خود بھی ایک بلند اوراعلیٰ شخصیت کی تعمیر کرسکے گا۔(مطالعہ قرآن حکیم کا منتخب نصاب جلددوم :صفحہ36‘طبع ہشتم :اپریل2019ء)\nنصب العین واضح ہو\n٭ یہ نفسیاتی اعتبار سے بہت اہم مسئلہ ہے ۔خاص طورپر ہر اُس شخص کے لیے جو دین کی کسی خدمت کا بیڑا اٹھائے اوراس کے لیے کمر کس لے ‘اس پریہ بات پوری طرح واضح ہونی چاہیے کہ اس کا نصب العین سوائے آخرت کی فلاح ا ور اللہ کی رضا کے کوئی اورنہ ہو۔(مطالعہ قرآن حکیم کا منتخب نصاب جلددوم :صفحہ479‘طبع ہشتم :اپریل2019ء)\nرسول اکرمﷺ کی سعی وجُہد کا ہدف\n٭ ہم اگر حضور ﷺ کا اتباع کرنے کے خواہشمند ہیں تو ہمارے لیے سب سے اہم بات یہ طے کرنے کی ہوگی کہ حضور ﷺ کی زندگی کا رُخ کیا تھا ؟ آپ ؐ کے \n\n پچھلا صفحہ\nاگلا صفحہ"
        },
        {
            "صفحہ": 337,
            "متن": "سامنے کیا مقصد تھا ؟ کس ہدف کے حصول کے لیے آپ ؐ نے سعی وجہد فرمائی تھی ؟(رسول اکرم ﷺ اور ہم :صفحہ341‘طبع دوم :جولائی2014ء)\nحضور ﷺ کی اتباع کا پہلا نتیجہ\n٭ حضور ﷺ کی محبّت اور آپ ؐ کے اتباع کا پہلا نتیجہ یہ نکلنا چاہیے کہ ہماری زندگی کا مقصد وہی ہوجائے جو آپﷺ کی بعثت کا مقصد ہے ۔باقی تما م چیزیں اس کے تابع ہوجائیں ۔ (رسول اکرم ﷺ اور ہم :صفحہ353‘طبع دوم :جولائی2014ء)\nاتباعِ رسول ﷺ کی پہلی منزل\n٭ اتباعِ رسول ﷺ کی پہلی منزل یہ ہوگی کہ ہرمسلمان شعوری طورپراپنی زندگی کا ہدف معیّن کرلے کہ میری زندگی کا مقصد ‘ میری زندگی کا ہدف ‘میری بھاگ دوڑ کی منزلِ مقصود وہی ہے جو جناب محمد رسول اللہ ﷺ کی تھی اور وہ ہے اللہ کے دین کا غلبہ ۔ (رسول اکرم ﷺ اور ہم :صفحہ354‘طبع دوم :جولائی2014ء)\nحاکمیت کی بجائے خلافت\n٭ انسانی حاکمیت نہ تو فرد ِواحد کی بادشاہت کی شکل میں قابل قبول ہے نہ کسی قوم کی دوسری قوم پر حاکمیت کی شکل میں‘ جیسے انگریز ہم پر حکمران ہوگیا تھا ۔اورنہ ہی عوام کی حاکمیت جائز ہے ۔حاکمیت(sovereignty) کا حق صرف اللہ تعالیٰ کا ہے اورانسان کے لیے خلافت ہے ۔(رسول اکرم ﷺ اور ہم :صفحہ439‘طبع دوم :جولائی2014ء) \n\n پچھلا صفحہ\nاگلا صفحہ"
        },
        {
            "صفحہ": 338,
            "متن": "منکرین ِحدیث\n\nحضور ﷺ کا فرضِ منصبی\n٭ قرآن مجید میں اگر کوئی شے تشریح طلب ہو تو اُس کو واضح کرنا حضور ﷺ کا فرضِ منصبی ہے۔منکرین حدیث تو حضور ﷺ کا یہ حق بھی تسلیم نہیں کرتے‘جبکہ ہم کہتے ہیں کہ یہ آپ ؐ کا فرضِ منصبی ہے۔(قرآن حکیم اورہم :صفحہ267‘طبع چہارم :ستمبر2015ء)\n’’اہل قرآن‘‘ کون؟\n٭ ہماری بہت سی غلطیوں میں سے ایک یہ بھی ہے کہ جن لوگو ں نے غاصبانہ طورپر اپنے لیے ’’اہل قرآن ‘‘ کا عنوان اختیار کیا ‘ ہم نے بھی ان کو اسی نام سے پکارنا شروع کردیا ‘ حالانکہ یہ نام انہوں نے حدیث کے بارے میںاپنے گمراہ کن نظریات پر پردہ ڈالنے کے لیے اختیار کیا تھا۔ان کا اصل نام ہونا چاہیے تھا ’’منکرین سُنّت ‘‘یا ’’منکرین حدیث‘‘ ۔ ہماری یہ بڑی نادانی ہے کہ ہم نے ان کے اس قبضہ غاصبانہ کو تسلیم کرلیا اوران کو یہ نام الاٹ کردیا ‘جس کے وہ ہرگزاہل نہیں ہیں ! یہ خطاب تو آنحضور ﷺ نے اپنی اُمّت کو دیا تھا ‘منکرین حدیث کو نہیں !(نبی اکرم ﷺ سے ہمارے تعلق کی بنیادیں :صفحہ43‘طبع :مارچ2020ء)\nاس دور کا بڑا فتنہ\n٭ انکار ِحدیث اس دورکا خاصا بڑا فتنہ ہے اور ہمارے جدید تعلیم یافتہ لوگ اس کا شکارہوجاتے ہیں ۔(اطاعت کا قرآنی تصوّر:صفحہ18‘طبع اوّل :اکتوبر1995ء )٭ فتنہ انکارِحدیث کا راستہ روکنے میں مولاناسید ابوالاعلیٰ مودودی ؒ کا بڑا رول رہا ہے‘ انہوں نے سُنّت کی آئینی حیثیت کو بہت عمدہ طریقے سے بیان کیا ۔(ایک یادگار انٹرویو:صفحہ35‘طبع اوّل :اگست2014ء )\n\n پچھلا صفحہ\nاگلا صفحہ"
        },
        {
            "صفحہ": 339,
            "متن": "منکرین حدیث کے ہتھکنڈے\n٭ ہمارے آج کل کے جدید دانشوراورمنکرین حدیث بڑے شدّومدّ کے ساتھ یہ کہتے ہیں کہ نبی پر جادو کااثر نہیں ہوتا‘حالانکہ بخاری شریف میں حضوراکرم ﷺ پر جادو کی روایت موجود ہے ۔ان کا موقف یہ ہے کہ یہ بات عصمت ِانبیاء کے منافی ہے کہ نبی پر جادو کا کچھ اثر واقع ہو ‘لہٰذا یہ حدیث صحیح نہیں ہوسکتی ۔ اس طرح کے بے بنیاد استدلال قائم کرکے وہ صحیح بخاری ہی نہیں پورے ذخیرئہ احادیث پر سے عوام الناس کا اعتماد ختم کرنے کے درپے ہیں ۔ یہ وہ ہتھکنڈے ہیں جو آج کل منکرین حدیث کی جانب سے استعمال ہورہے ہیں ۔(قرآن حکیم اورہم :صفحہ100‘طبع چہارم :ستمبر2015ء)\n\n پچھلا صفحہ\nاگلا صفحہ"
        },
        {
            "صفحہ": 340,
            "متن": "منکرات\n\nمعروف ومنکر\n٭ قرآن نے نیکی کے جملہ اعمال ومظاہر کے لیے جو اصطلاح اختیار کی ہے وہ ہے ’’معروف ‘‘۔معروف کے معنی ہیں ’’جانی پہچانی چیز ‘‘ ۔ اس کے برعکس بدی کے لیے قرآن کی اصطلاح ’’منکر ‘‘ ہے ۔ منکر اُ س چیز کو کہتے ہیں جو پہچان میں نہ آئے ‘ جس سے انسان کی طبیعت کو نفرت ہو۔(مطالعہ قرآن حکیم کا منتخب نصاب جلداول :صفحہ81‘طبع دہم :اپریل2019ء)\nحکومت کا فرض\n٭ ایک اسلامی حکومت کا فرض ہے کہ قوت وطاقت کے ساتھ منکرات کو روک دے ۔(اُمّت ِمسلمہ کے لیے سہ نکاتی لائحہ عمل :صفحہ33‘طبع اوّل :اکتوبر 1990ء)\nفریضہ نہی عن المنکر\n٭ مذہبی جماعتوں کے کرنے کا اصل کام فریضہ نہی عن المنکر کی ادائیگی ہے ۔(اُمّت ِمسلمہ کے لیے سہ نکاتی لائحہ عمل :صفحہ99‘طبع اوّل :اکتوبر 1990ء)\nنہی عن المنکر باللّسا ن\n٭ ہم غلط کو غلط کہیں گے ‘حرام کو حرام کہیں گے ‘خواہ کسی کو کتنا ہی ناگوار گزرے۔(اُمّت ِمسلمہ کے لیے سہ نکاتی لائحہ عمل :صفحہ103‘طبع اوّل :اکتوبر 1990ء)\nسُودکا غبار\n٭ سُود کا غبار اور دُخان تو میرے اور آپ کے اندر جائے گاہی ‘لیکن براہ ِراست تو ملوث نہ ہوں ‘بینکوں میں رقم رکھ کر اس پرسُود لے کر نہ کھائیں یا سُودپر رقم لے کر کاروبار نہ چمکائیں ۔ (توبہ کی عظمت اور تاثیر :صفحہ 68‘طبع اوّل :نومبر 2011ء)\n\n پچھلا صفحہ\nاگلا صفحہ"
        },
        {
            "صفحہ": 341,
            "متن": "انسدادِمنکرات مہمات\n٭ انقلابی تنظیم کے تربیت یافتہ جلوس نہ بسوں کو جلائیں گے ‘نہ نیون سائن اور ٹریفک سگنلز توڑیں گے ‘نہ ہی وہ نجی یا سرکاری املاک کو نقصان پہنچائیں گے ۔ان جلوسوں اور مظاہروں کا مطالبہ یہ ہوگا کہ فلاں فلاں کام شریعت کی روسے منکر ہیں ‘حرام ہیں‘ ہم ان کو کسی حال میں نہیں ہونے دیں گے ۔حکومت گرفتار کرے تو مظاہرین کوئی مزاحمت نہیں کریں گے ۔لاٹھی چارج کرے تو اسے جھیلیں گے ۔آنسو گیس کے شیل برسائے تو برداشت کریں گے ۔حتیٰ کہ گولیاں برسائے تو خوشی خوشی اپنی جانوں کا نذرانہ پیش کریں گے ۔ لیکن نہ پیچھے ہٹیں گے اور نہ ہی اپنے موقف کو چھوڑیں گے۔(منہج انقلاب ِنبوی ﷺ :صفحہ357‘طبع اوّل :جون1987ء)\nرائے کا اظہار\n٭ یہ نہیں ہے کہ اندھے ‘بہرے اورگونگے بن کرچلو ‘بلکہ تم اپنی رائے کو برقرار رکھو۔ اپنی سوچ اور عقل پرپہرے نہ بٹھاؤ‘ اس کو بروئے کار لاؤ۔اللہ نے جو استعدادات دی ہیں ‘ان کو بھرپور طریقے پر استعمال کرو اور تمہاری جورائے ہو اُس کے بیان کرنے میں کبھی بھی کوئی ہچکچاہٹ ‘کوئی جھجک ‘کسی کا رعب یا کسی کی عقیدت مانع نہ آئے ۔ کسی ملامت کرنے والے کے خوف سے اپنی زبانوں پر تالے مت ڈالو! (حزب اللہ کے اوصاف :صفحہ191‘طبع اوّل :جون2006ء)\nبرائیوں سے صرفِ نظر\n٭ جس معاشرے میں برائیوں کو گوارا کیا جائے ‘ان سے صرفِ نظر اور اعراض کیا جائے ‘ا ن کو روکنے اور مٹانے سے غفلت اختیار کی جائے تو اُس معاشرے میں نیکیوں کے فروغ اور نشوونما کے لیے ماحول قطعی ناسازگار ہوجائے گا ۔(مطالعہ قرآن حکیم کا منتخب نصاب جلداول :صفحہ83‘طبع دہم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 342,
            "متن": "حضرت مہدی و مسیح ؑ\n\nکُل روئے زمین پردین کا غلبہ\n٭ احادیث کے مطابق حضرت عیسیٰ علیہ السلام کا نزول ہوگا تووہ دجال اور یہود کا خاتمہ کردیں گے اورپھر کل روئے زمین پر اللہ کا دین غالب ہوجائے گا۔(ایک یادگار انٹرویو:صفحہ46‘طبع اوّل :اگست2014ء )\nمشرقِ وسطیٰ پر حملہ\n٭ اللہ کے رسول ﷺ کے فرمان کے مطابق عیسائی دنیا 80جھنڈوں تلے جمع ہوکر مسلمانوں پرحملہ آور ہوگی اورہرجھنڈے کے نیچے بارہ ہزارفوج ہوگی ۔گویا مجموعی طورپر نولاکھ ساٹھ ہزار فوج مشرقِ وسطیٰ پر حملہ کرے گی ۔اُس وقت حضرت مہدی اور مسیح علیہ السلام اس یلغار کامقابلہ کریں گے ‘ان دونوں شخصیات کی مدد کے لیے حدیث کے الفاظ میں ’’خراسان کے علاقے سے مسلمان پہنچیں گے۔‘‘(بصائر :صفحہ100 ‘طبع اوّل :مارچ2006ء )\nحضرت مہدی\n٭ حضرت مہدی اگرچہ ہوں گے تو حضر ت فاطمہ رضی اللہ عنہا کی اولاد ہی میں سے ‘لیکن ان کی پیدائش قیامت کے قریب عام انسانوں کی طرح عبداللہ نامی شخص کے گھر میں ہوگی۔ (سابقہ اور موجودہ مسلمان اُمتوں کا ماضی ‘حال اور مستقبل :صفحہ114‘طبع اوّل :اکتوبر 1993ء)\nعظیم صلیبی جنگ کے لیے میدان کی تیاری\n٭ ایک عظیم ’’صلیبی جنگ ‘‘ کے لیے میدان تیزی کے ساتھ ہموار ہورہا ہے ‘جو احادیث نبویہ ؑ کے مطابق بہت طویل ہوگی او رجس کے کئی مراحل ہوں گے ۔(سابقہ اور موجودہ مسلمان اُمتوں کا ماضی ‘حال اور مستقبل :صفحہ120‘طبع اوّل :اکتوبر 1993ء)\n\n پچھلا صفحہ\nاگلا صفحہ"
        },
        {
            "صفحہ": 343,
            "متن": "حق و باطل کے مابین عظیم جنگ\n٭ عیسائیوں کی روایات میں بھی اس دنیا کے خاتمے سے قبل ایک عظیم جنگ کا ذکر موجود ہے جو حق اور باطل کے مابین ہوگی ۔(سابقہ اور موجودہ مسلمان اُمتوں کا ماضی ‘حال اور مستقبل :صفحہ121‘طبع اوّل :اکتوبر 1993ء)\nخروجِ دجال\n٭ جب حضرت مہدی کی قیاد ت میں اور مشرق سے آنے والی کمک کی مدد سے مسلمانانِ عرب کامیابیاں حاصل کرنی شروع کریں گے تو یہودی بھی جنگ میں کود پڑیں گے اوریہی مرحلہ ’’المسیح الدجال‘‘ کے خروج کا ہوگا ۔(سابقہ اور موجودہ مسلمان اُمتوں کا ماضی ‘حال اور مستقبل :صفحہ122‘طبع اوّل :اکتوبر 1993ء)\nنزول مسیح علیہ السلام\n٭ حضرت مسیح علیہ السلام نازل ہوں گے اور ان کے ہاتھوں نہ صرف یہ کہ دجال قتل ہوگا‘بلکہ پوری قوم بنی اسرائیل پر بھی اللہ کا وہ عذاب ِاستیصال نازل ہوجائے گا جس کے مستحق وہ اب سے دوہزار سال قبل حضرت مسیح علیہ السلام کا انکار کرکے ہوچکے تھے۔(سابقہ اور موجودہ مسلمان اُمتوں کا ماضی ‘حال اور مستقبل :صفحہ122‘طبع اوّل :اکتوبر 1993ء)\nتثلیث\n٭ حضرت مسیح علیہ السلام کے کسی قول کے اندر تثلیث موجود نہیں ہے ۔آپ چاروں اناجیل پڑھ جائیے ‘اگرچہ یہ تحریف شدہ اناجیل ہیں‘ پھر بھی کہیں بھی آپ کو تثلیث کا جملہ نہیں ملے گا۔ یہ سینٹ پال کی ایجاد ہے۔(ختم نبوت کے دومفہوم:صفحہ35‘طبع اوّل :ستمبر2002ء )\nظہور وخروجِ دجال قریب ہے\n٭ دنیا کے موجودہ حالات جو رُ خ اختیار کرچکے ہیں ‘ان کے پیش نظر تو بالکل ایسے محسوس \n\n پچھلا صفحہ\nاگلا صفحہ"
        },
        {
            "صفحہ": 344,
            "متن": "ہوتا ہے کہ مسیح دجال کے ظہور وخروج کے لیے سٹیج بھی بالکل تیار ہوچکا ہے۔(سابقہ اور موجودہ مسلمان اُمتوں کا ماضی ‘حال اور مستقبل :صفحہ122‘طبع اوّل :اکتوبر 1993ء)\nمقام لُد\nحضر ت مسیح علیہ السلام مقام لُد پر دجال کو قتل کریں گے ۔یہ وہی لیڈا (Lydda)ہے جواسرائیل کا سب سے بڑا ہوائی اڈہ ہے۔(خُطبات ِسیرت :صفحہ28‘طبع اوّل :مئی2017ء)\nمعاملہ بہت قریب پہنچ چکا\n٭ احادیث میں علامات ِقیامت ‘خروج دجال ‘عرب میں قیادت ِمہدی کا ظہور ‘مشرق سے فوجوں کی آمد ‘آسمان سے حضرت مسیح علیہ السلام کا نزول ‘ اس کے نتیجے میں یہود کا استیصال اورپھر عالمی سطح پر اسلام کے نظام خلافت علیٰ منہاج النبوۃ کے قیام کی پیشین گوئیاں موجود ہیں ۔میں نے اس سے پہلے بھی کہا ہے کہ یہ وہ حالات ہیں جو میرے اندازے میں تو زیادہ دُور نہیں ہیں۔قرائن وشواہد سے معلوم ہوتا ہے کہ معاملہ قریب پہنچ چکا ہے ۔ (خلافت کی حقیقت :صفحہ58‘طبع اوّل :اکتوبر 1996ء)\nیہودیت کا خاتمہ\n٭ دجالِ اکبر مسیح علیہ السلام کے ہاتھوں قتل ہوگا۔یہودی دنیا سے اسی طرح نیست ونابود کردیے جائیں گے ‘جیسے قومِ نوح ‘قومِ عاد ‘قومِ ثمود ‘قومِ لوط اور اصحاب ِمدین وغیرہ وقت کے رسولوں کی تکذیب کے جرم میں اس دنیا سے بھی نسیاً منسیّاکردی گئیں اور آخرت کا عذاب تو ان کا مقدّر ہے ہی ۔(منہج انقلاب ِنبوی ﷺ :صفحہ104‘طبع اوّل :جون1987ء)\n\n پچھلا صفحہ\nاگلا صفحہ"
        },
        {
            "صفحہ": 345,
            "متن": "محمد رسول اللہﷺ\n\nمعیارِکامل\n٭ ہمارے لیے نیکی کا معیار ِکامل ہیں جناب محمد رسول اللہ ﷺ۔(نیکی کی حقیقت :صفحہ 15‘طبع اوّل:دسمبر 2002ء)\nمرکزی شخصیت\n٭ مسلمان چاہے مشرقِ بعید کے رہنے والے ہوں یا مغربِ بعید کے ‘غرض دنیا کے کسی خطے میں بسنے والے مسلمان ہوں ‘ان سب کے درمیان ایک مناسبت ‘ہم رنگی اوریکسانیت نظر آتی ہے ۔یہ اس لیے ہے کہ ان کے لیے مرکزی شخصیت ہمیشہ ہمیش کے لیے جناب محمد رسول اللہ ﷺ کی ہے ۔(مسلمانوں کی سیاسی وملی زندگی کے رہنما اُصول:صفحہ 25‘طبع اوّل :اپریل 2001ء)\nایمان و یقین کا تعلق\n٭ اُمّت ِ مسلمہ میں اگرچہ سادات اورہاشمی بھی کثیر تعداد میں موجود ہیں ‘ لیکن عظیم اکثریت یقیناً اُن لوگوں کی ہےجن کا کوئی نسل اورخون کاتعلق نبی اکرم ﷺ کے ساتھ نہیں ہے ۔بایں ہمہ ہر اُمتی کو حضور ﷺ کے ساتھ ایک نسبت وتعلق حاصل ہے اوریہی تعلق سب سے اہم اور سب سے مضبوط تعلق ہے یعنی ایمان کا تعلق ‘ اس یقین کا تعلق کہ محمد ﷺ اللہ کے رسول ہیں جو پورے عالم کے لیے ہادی ورہنما بناکر مبعوث کیے گئے اور جو تمام بنی نوع آدم کے لیے بشیر ونذیر بنا کر بھیجے گئے ۔(نبی اکرم ﷺ سے ہمارے تعلق کی بنیادیں :صفحہ9‘طبع :مارچ2020ء)\nبھاری بوجھ اورذمہ داری\n٭ وہ لوگ جن کے مفادات پر ضرب پڑرہی ہو وہ کتنا ہی راستہ روکیں اورمزاحمت \n\n پچھلا صفحہ\nاگلا صفحہ"
        },
        {
            "صفحہ": 346,
            "متن": "کریں‘ وہ لوگ جن کی جھوٹی مذہبی قیادتیں خطرے میں پڑگئی ہوں ‘ وہ چاہے کتنی مخالفتیں کریں ‘ کتنی ہی صعوبتیں پہنچائیں ‘ ظلم وتشدد کا کتنا ہی بھیانک مظاہرہ کریں اورجو روتعدی کے کتنے ہی پہاڑ توڑیں‘ ان تمام مخالفتوں ‘مظالم اوراستبداد کے علی الرغم ‘ ان تمام موانع کے باوجود اور ان تمام شدائد ومصائب کے باوصف نبی اکرم‘ سرور ِعالم ‘ محبوبِ خدا ‘ رحمت للعالمین ‘ خاتم الانبیاء والمرسلین محمد رسول اللہ ﷺ کے فرائض منصبی میں شامل تھا کہ تکبیر رب کا جھنڈا بلند کرنے کے لیے طاغوتی طاقتوں سے پنجہ آزمائی کریں ‘ باطل قوتوں سے نبرد آزماہوں اور اس راستے میں ہر نوع کے شدائد ومصائب اور ہر طرح کے طنز واستہزاء اور طعن وتشنیع کے وار برداشت کریں۔ یہ وہ بھاری بوجھ اور بھاری ذمہ داری تھی جو محمدرسول اللہ ﷺ کے کاندھوں پر ڈالی گئی تھی ۔(نبی اکرم ﷺ سے ہمارے تعلق کی بنیادیں :صفحہ26‘طبع :مارچ2020ء)\nمقصد ِبعثت\n٭ نبی اکرم ﷺ کا مقصد ِبعثت صرف تبلیغ نہیں ہے بلکہ غلبہ دین حق ہے ۔ان دونوں باتوں میں زمین وآسمان کا فرق موجودہے ۔اگر فقط تبلیغ کرنی ہوتی تو شاید حضورﷺ کبھی ہاتھ میں تلوار نہ لیتے ۔لیکن غلبہ دین حق کے لیے ہاتھ میں تلوار لیے بغیر چارہ نہیں ۔(خلافت کی حقیقت :صفحہ21‘طبع اوّل :اکتوبر 1996ء)\n٭ توحید کی دعوت دینا ‘شرک کا ابطال کرنا اوراللہ کے دین کو عملاً غالب اورقائم کرنا محمد رسول اللہ ﷺ کا مقصد ِ بعثت تھا ۔(نبی اکرم ﷺ سے ہمارے تعلق کی بنیادیں :صفحہ31‘طبع :مارچ2020ء)\nہجرتِ مدینہ\n٭ اس ہجر ت کا تصوّر کیجیے جو نبی اکرم ﷺ اور آپ ﷺ کے صحابہ رضوان اللہ علیہم نے مکہ مکرمہ سے مدینہ منورہ کی طرف فرمائی تھی ۔انہوں نے اپنے گھروں اور اپنے مال ومتاع کو چھوڑا ‘اپنے آباء واَجداد کا شہر چھوڑا ‘انہوں نے وہ سرزمین \n\n پچھلا صفحہ\nاگلا صفحہ"
        },
        {
            "صفحہ": 347,
            "متن": "چھوڑی جہاں ان کے باپ دادا کی ہڈیاں دفن تھیں ۔یہاں تک کہ انہوں نے دنیا کا سب سے قیمتی اورمقدس مقام ’’خانہ کعبہ ‘‘ تک چھوڑدیا ۔تصوّر کیجیے کہ یہ ہجرت کس غرض کے لیے تھی؟ کیا یہ لوگ اپنا معیارِ زندگی بلند کرناچاہتے تھے ؟ کیا انہیں بہتر کاروباری مواقع کی تلاش تھی ؟ کیا وہ دولت وجائیداد کے اعتبار سے پھلنا اور پھولناچاہتے تھے ؟ ظاہر ہے کہ ان میں سے کوئی شے بھی ان کو مطلوب نہ تھی۔ان کی یہ ہجرت صرف اللہ تعالیٰ کے لیے تھی ‘اللہ کے دین کو غالب کرنے کے لیے تھی ۔اس کے علاوہ کوئی اور مقصد ان کے سامنے نہ تھا ۔( اسلامی نظم جماعت میں بیعت کی اہمیت :صفحہ 9‘طبع اوّل :ستمبر 1996ء)\nجامع ترین شخصیت\n٭ جناب محمد رسول اللہ ﷺ کی شخصیت میں جو جامعیت ہے وہ پوری انسانی تاریخ حتیٰ کہ انبیاء ورُسل علیہم السلام کی مقدّس جماعت میں بھی کہیں اور نظر نہیں آئے گی۔ آپﷺ مسجد ِنبوی کے پنج وقتہ امام بھی ہیں او رخطیب بھی ‘اصحابِ صُفّہ کے لیے مدرس ومعلّم بھی ہیں ‘تمام صحابہ کرام ؓ کے لیے آپ مزکی ومربی بھی ہیں‘ آپﷺ ہی سپہ سالار بھی ہیں۔ صلح کی گفتگو ہورہی ہے تو آپ ﷺ ہی کررہے ہیں ‘باہر سے جووفود آرہے ہیں توان سے آپ ﷺ ہی معاملہ کررہے ہیں ‘مقدمات وتنازعات ہیں تووہ آپ ﷺ کی عدالت میں پیش ہورہے ہیں۔ تصوّر تو کیجیے کہ کون سا میدان اورکون سا پہلو ہے ‘جہاں یہ محسوس ہو کہ ہمیں حضور ﷺ کی زندگی میں نمونہ نہیں مل سکتا ؟(بصائر :صفحہ112 ‘طبع اوّل :مارچ2006ء )\nاُسوئہ حسنہ و کاملہ\n٭ اُسوئہ حسنہ وکاملہ یعنی تمام نیکیاں ‘تمام بھلائیاں ‘تمام خیرات وحسنات اگرایک شخص واحدمیں معتدل ‘متوازن اور جامعیت کے ساتھ دیکھنی ہوں تو وہ نمونہ اور کسوٹی ہیں حضر ت محمد ﷺ۔(مطالعہ قرآن حکیم کا منتخب نصاب جلداول :صفحہ55‘طبع دہم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 348,
            "متن": "٭ نبی اکرم ﷺ کا اُسوئہ حسنہ ہر اعتبار ‘ہر پہلو اورہر حیثیت سے اکمل واتم ہے ۔( اُسوئہ رسول ﷺ :صفحہ 15‘طبع اوّل :دسمبر 1983ء)\n٭ نبی اکرم ﷺ زندگی کے ہر پہلو اور ہر گوشے کے اعتبار سے ایک اُسوئہ کامل ہیں۔(رسول اکرم ﷺ اور ہم :صفحہ255‘طبع دوم :جولائی2014ء)\nمصائب وآلام\n٭ رسول اللہ ﷺ کی ذا تِ اقدس پر کیا کچھ ستم روا نہیں رکھا گیا۔آپ ﷺ کی راہ میں کانٹے بچھائے جاتے ہیں ‘جس سے آپ کے پاؤں مبارک زخمی ہوجاتے ہیں۔ یہ کام رات کے اندھیرے میں کیاجاتاہے ‘کیونکہ آپ ﷺ علی الصبح تاروں کی چھاؤں میں نماز کے لیے باہر نکلاکرتے تھے۔آپ ﷺ کے مکان میں گندگی پھینکنے کو معمول بنالیا جاتا ہے اوریہ دونوں کام کرنے والے کون ہوتے ہیں؟ آپﷺ کے پڑوسی اور رشتے میں آپ ﷺ کے سگے چچا اور چچی یعنی ابولہب اور اس کی بیوی اُمّ جمیل ۔( اسوئہ ِرسول ﷺ :صفحہ 60‘طبع اوّل :دسمبر 1983ء)\nغار ِحرامیں عبادت کی نوعیت\n٭ غارِحرا میں حضور ﷺ کی جو عبادت تھی وہ غور وفکر اور سوچ بچار پر مشتمل تھی ۔(ختم نبوت کے دومفہوم:صفحہ18‘طبع اوّل :ستمبر2002ء )\nجوش گریہ\n٭ نبی اکرم ﷺ کی صلوٰۃِ لیل کی یہ کیفیت روایا ت میں بیان ہوئی ہے کہ قرآن پڑھتے ہوئے جو شِ گریہ سے آپ ﷺ کے سینہ مبارک سے ایسی آواز نکلتی تھی جیسے کوئی ہانڈی چولہے پر پک رہی ہو۔(مسلمانوں پر قرآن مجید کے حقوق:صفحہ21‘طبع اوّل :جنوری 1969ء )\nقضا کے اُصول\n٭ آج بھی اس دنیا میں ’’قضا ‘‘ کے سلسلے میں جس قدر اصول اختیار کیے گئے ہیں ‘وہ \n\n پچھلا صفحہ\nاگلا صفحہ"
        },
        {
            "صفحہ": 349,
            "متن": "سب کے سب محمد رسول اللہ ﷺ کے عطاکردہ ہیں ۔مثلاً کسی بھی مقدمے میں ایک فریق کی بات سن کرفیصلہ نہ کیا جائے‘جب تک کہ فریق ثانی کو بھی سن نہ لیاجائے ۔ (عظمت ِمصطفی ﷺ:صفحہ9‘طبع اوّل :جولائی 2001ء )\nعالمی عدالتی نظام کے اصول\n٭ یہ اصول بھی محمد رسول اللہ ﷺ ہی نے بنایا ہے کہ سومجرم چھوٹ جائیں تو کوئی حرج نہیں ‘لیکن کسی بے گناہ کو سز ا نہ ملے ۔عالمی سطح پر پورا عدالتی نظام انہی اصولوں پر قائم ہے ۔ (عظمت ِمصطفی ﷺ:صفحہ9‘طبع اوّل :جولائی 2001ء )\nیوم طائف\n٭ حضور ﷺکے لیے ذاتی طورپر جو سخت ترین مرحلہ آیا وہ یوم طائف تھا ‘جس کی گواہی حضور ﷺ کے اپنے قول میں موجودہے۔(عظمت ِمصطفی ﷺ:صفحہ31‘طبع اوّل :جولائی 2001ء )\nمقصد ِبعثت ِنبوی ﷺ\n٭ بعثت ِمحمدی علیہ الصلوۃ والسلام کا مقصد بتمام وکمال صرف اس وقت پورا ہوگا جب کہ کل روئے ارضی پر اورپورے عالم انسانیت پر اللہ کا دین غالب ہوگا۔(عظمت ِمصطفی ﷺ:صفحہ53‘طبع اوّل :جولائی 2001ء )\nمحیرالعقول کارنامہ\n٭ نسل انسانی کی پوری تاریخ میں کوئی دوسری مثال موجود نہیں ہے کہ کسی ایک ہی شخص نے انقلابی فکر بھی پیش کیاہو ‘پھر دعو ت کا آغاز بھی خود ہی کیاہو ‘پھر تنظیمی مراحل بھی آپ ہی طے کیے ہوں اور پھر اس انقلابی جدّوجُہد کو کشمکش او رتصادم کے جملہ مراحل اور ہجرت وجہاد وقتال کی تمام منازل سے گزار کر کامیابی سے ہمکنار بھی کردیاہو ۔ (نبی اکرم ﷺ کا مقصدِبعثت :صفحہ40 ‘طبع اوّل :اپریل 1978ء )\nنورِمجسم\n٭ نبی کریم ﷺ کی شخصیت مبارکہ چونکہ بلند ترین ہے تو آپ ﷺ کی نورانیت \n\n پچھلا صفحہ\nاگلا صفحہ"
        },
        {
            "صفحہ": 350,
            "متن": "بھی اتنی کامل ہے کہ اُس نے خاکی وجود کی ظلمانیت کو بالکل معدوم کردیا ہے ۔اس معنی میں اگر کہا جائے کہ نبی اکرم ﷺ نورِمجسم ہیں تو غلط نہیں ہے ۔(حقیقت واقسامِ شرک :صفحہ45 ‘طبع اوّل :اکتوبر 2008ء )\nبشر بھی اور نور بھی\n٭ نبی اکرم ﷺ بیک وقت بشر بھی ہیں او رنور بھی ہیں ۔(حقیقت واقسام شرک :صفحہ45 ‘طبع اوّل :اکتوبر 2008ء )\nمحمد ﷺ کا علم\n٭ اللہ تعالیٰ نے جتنا علم چاہا محمد رسول اللہ ﷺ کو دے دیا ۔ہم کون ہیں کہ محمد رسول اللہ ﷺ کے علم کو ناپیں؟ (حقیقت واقسامِ شرک :صفحہ73 ‘طبع اوّل :اکتوبر 2008ء )\nاپنا کام خود کرو\n٭ محمد رسول اللہ ﷺ نے یہ تلقین کی ہے کہ حتی الامکان کسی سے مدد نہ مانگو ‘بلکہ اپنے کام خود کرو۔نبی اکرم ﷺ کا اپنا مزاج گرامی تویہ تھا کہ اگر آپ ؐ اونٹنی پر سوار ہوتے اور کوڑا زمین پر گرجاتا توکسی اور سے کہنے کے بجائے اونٹنی کو بٹھاتے اور اتر کرخود ہی کوڑا اٹھالیتے۔ (حقیقت واقسامِ شرک :صفحہ115 ‘طبع اوّل :اکتوبر 2008ء )\nمنصب ِرسالت کا نقطہ عروج\n٭ منصب ِرسالت جس مقدس ہستی پر اپنے نقطہ عروج او رنقطہ کمال کو پہنچا ‘وہ ہے ذاتِ محمد علیہ الصلوۃ والسلام ۔ (رسولِ کاملﷺ :صفحہ19 ‘طبع اوّل :دسمبر 1983ء )\nولادت باسعادت\n٭ جہاں تک نبی اکرم ﷺ کی ولادت باسعادت کی تاریخ کا تعلق ہے ‘محتاط اندازوں کے مطابق آپ ﷺ 9 ربیع الاول عام الفیل کو پیدا ہوئے جو انگریزی تقویم کے مطابق اغلباً 20اپریل 571ء بنتی ہے۔(رسولِ کاملﷺ :صفحہ26 ‘طبع اوّل :دسمبر 1983ء )\n\n پچھلا صفحہ\nاگلا صفحہ"
        },
        {
            "صفحہ": 351,
            "متن": "زبیر بن عبدالمطلب کی کفالت\n٭ کچھ عرصہ تک نبی اکرم ﷺ اپنے بڑے تایا زبیر بن عبدالمطلب کے زیر کفالت بھی رہے۔(رسول کاملﷺ :صفحہ27 ‘طبع اوّل :دسمبر 1983ء )\nصراط ِمستقیم\n٭ صراطِ مستقیم درحقیقت حضرت محمد رسول اللہ ﷺ کے نقوشِ پا کانام ہے ۔بس ایک بندئہ مؤمن کو چاہیے کہ وہ اپنی زندگی میں آپ ﷺ کے نقوشِ پا کو دیکھتے ہوئے اس یقین سے چلتاجائے کہ بس یہی صراطِ مستقیم ہے۔(قلب ِقرآن سورہ یٰس ٓ کی مختصر تشریح :صفحہ26‘طبع اوّل :مئی 2017ء)\nخیر کے عظیم ترین داعی\n٭ نبی آخر الزماں ﷺ خیر کے سب سے بڑے اور عظیم ترین داعی ہیں ۔(سیرت ِ خیرالانام  علیہ الصلوۃالسلام :صفحہ31‘طبع اوّل :اکتوبر 2013ء)\nفارقلیط\n٭ ’’فارقلیط ‘‘ کے معنی اُس ہستی کے ہیںجس کی تعریف کی جائے ۔آپ ﷺ کے اسم گرامی ’’محمد ﷺ ‘‘ کے یہی معانی ہیں ۔(سیرت ِ خیرالانام علیہ الصلوۃالسلام :صفحہ50‘طبع اوّل :اکتوبر 2013ء)\nمسجد ِنبوی ﷺ کی تعمیر\n٭بیت اللہ کی دیواریں حضرت ابراہیم اورحضرت اسماعیل علیہما السلام نے اُٹھائی تھیں تو مسجد نبوی ﷺ کی تعمیر میں محمد رسول اللہ ﷺ کی توانائیاں او رآپ ﷺ کی محنت کا پسینہ شامل تھا ۔ (منہج انقلاب ِنبوی ﷺ :صفحہ124‘طبع اوّل :جون1987ء)\nسُنّت ِرسول ﷺسے عملی راہنمائی\n٭ قرآن مجید کو سمجھنے اورزندگی کے پیچیدہ مسائل ومعاملات میں عملی رہنمائی کے حصول \n\n پچھلا صفحہ\nاگلا صفحہ"
        },
        {
            "صفحہ": 352,
            "متن": "کے لیے ہم سُنّت ِ رسول ﷺ کے محتاج ہیں ۔(مطالعہ قرآن حکیم کا منتخب نصاب جلداول :صفحہ181‘طبع دہم :اپریل2019ء)\n٭ معاذاللہ !کوئی صاحب ِایمان قرآن کے متعلق ہرگز یہ تصوّر اور خیال نہیں رکھتا کہ قرآن سُنّت کا محتاج ہے ‘البتہ تمام مسلمانوں کا اجماعی ومتفق علیہ موقف یہ ہے کہ ہم قرآن مجید کو سمجھنے اور اس کی رہنمائی پر عمل پیرا ہونے کے لیے سُنّت ِرسول ﷺ کے محتاج ہیں ۔(مطالعہ قرآن حکیم کا منتخب نصاب جلداول :صفحہ299‘طبع دہم :اپریل2019ء)\nسراپا رحمت وشفقت\n٭ نبی اکرم ﷺ سراپا رحمت وشفقت ہیں ۔آپ ﷺ کی یہ شان خوداللہ تعالیٰ بیان فرماتاہے کہ آپ ﷺ رؤف ورحیم ہیں ‘آپ ﷺ رحمۃ للعالمین ہیں۔(مطالعہ قرآن حکیم کا منتخب نصاب جلداول :صفحہ399‘طبع دہم :اپریل2019ء)\nعظیم ترین داعی ٔانقلاب\n٭ نبی اکرمﷺ صرف داعی اور مبلغ نہ تھے ‘آپ ؐ محض مبشر اورنذیر نہ تھے ‘آپ ؐ صرف مزکی ‘مربی اور معلم نہ تھے ‘آپﷺ تاریخ انسانی کے عظیم ترین انقلاب کے داعی اور نقیب بھی تھے۔(مطالعہ قرآن حکیم کا منتخب نصاب جلددوم :صفحہ111‘طبع ہشتم :اپریل2019ء)\n٭ اس میں ہرگز کوئی شک نہیں کہ ’’داعی انقلاب‘‘ کا اطلاق اگر نسل آدم کے کسی فرد پر بتمام وکمال ہوسکتاہے تو وہ صرف محمد رسول اللہ ﷺ ہیں ۔(رسول اکرم ﷺ اور ہم :صفحہ179‘طبع دوم :جولائی2014ء)\nحیاتِ طیبہ\n٭ حضور ﷺ کی حیات ِطیبہ اور آپ ؐ کا اُسوہ نہایت جامع اور نہایت متوازن ہے اور اس میں دین ودنیا کا مکمل اور خوبصورت امتزاج ہے۔(مطالعہ قرآن حکیم کا منتخب نصاب جلددوم :صفحہ649‘طبع ہشتم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 353,
            "متن": "معلّم\n٭ تعلیم کے لیے معلّم کی ضرورت ناگزیر ہے ۔تو یہ جان لیجیے کہ محمد رسول اللہ ﷺ معلّم بن کر آئے۔ (قرآن حکیم اورہم :صفحہ47‘طبع چہارم :ستمبر2015ء)\nسب سے بڑی سند\n٭ ہمارے لیے سب سے بڑی سنداللہ کا کلام اور محمد رسول اللہ ﷺ کافرمان ہے۔(قرآن حکیم اورہم :صفحہ59‘طبع چہارم :ستمبر2015ء)\nمطلوب طرزِعمل\n٭ اب دنیا اسلامی سزاؤں کو وحشیانہ قراردے کر ہم پر اثرانداز ہونے کی کوشش کررہی ہے اورہمیں بنیاد پرست (Fundamentalist)کی گالی دے کر چاہتی ہے کہ ہمارے اندر معذرت خواہانہ رویّہ پیدا کردے‘مگر ہمارا طرزِعمل یہ ہونا چاہیے کہ ان باتوں سے قطعاً متاثر ہوئے بغیر دین کے عملی پہلو کے بارے میں پیچھے سے پیچھے جاتے ہوئے { مُحَمَّدٌ رَّسُوْلُ اللہِ وَالَّذِیْنَ مَعَہٗ}تک پہنچ جائیں!(قرآن حکیم اورہم :صفحہ204‘طبع چہارم :ستمبر2015ء)\nعظیم ترین صاحب ِیقین\n٭ دُنیا کے سب سے عظیم صاحب ِیقین ‘جن سے بڑا کو ئی صاحب ِیقین ہو ہی نہیں سکتا‘ خاتم النبییّن ‘سیّد المرسلین حضرت محمدﷺ ہیں ۔(قرآن حکیم اورہم :صفحہ479‘طبع چہارم :ستمبر2015ء)\nنظام ِمصطفیٰ ﷺ\n٭ محمد رسول اللہ ﷺ جو نظام لے کر آئے وہ انفرادی اوراجتماعی زندگی کے تمام گوشوں پر محیط ہے ‘ وہ ایک طرف اخلاقی تعلیم کا حسین ترین مرقع ہے تو دوسری طرف اجتماعی زندگی سے متعلق نہایت اعلیٰ وارفع ‘معتدل ومتوازن اور منصفانہ نظام کا حامل ہے ۔(رسول اکرم ﷺ اور ہم :صفحہ81‘طبع دوم :جولائی2014ء) \n\n پچھلا صفحہ\nاگلا صفحہ"
        },
        {
            "صفحہ": 354,
            "متن": "حد درجہ عظیم معجزہ\n٭ یہ ایک نہایت محیر العقول کارنامہ اور حددرجہ عظیم معجزہ ہے نبی اکرم ﷺکا کہ آپ نے ایک فرد ِ واحدسے دعوت کا آغاز فرماکر کل 23برس میں ‘ اوروہ بھی شمسی نہیں قمری‘ انقلابِ اسلامی کی تکمیل فرمادی اور ایک وسیع وعریض خطے پر دین حق کو اپنے سماجی ‘ معاشی اور سیاسی ڈھانچے سمیت بالفعل قائم ونافذکردیا ۔(رسول اکرم ﷺ اور ہم :صفحہ186‘طبع دوم :جولائی2014ء)\nشارع اور اُس کے نمائندے\n٭ شارع(قانون ساز) صرف اللہ تعالیٰ ہے اوررسول ﷺ اس کے نمائندے ہیں(رسول اکرم ﷺ اور ہم :صفحہ439‘طبع دوم :جولائی2014ء)\nپوری انسانیت کے لیے بعثت\n٭ حضرت محمد رسول اللہ ﷺ پہلے اور آخری رسول ہیں ‘جن کی بعثت پوری نوع انسانی کے لیے ہوئی ہے۔(رسول اکرم ﷺ اور ہم :صفحہ503‘طبع دوم :جولائی2014ء)\nمعراج النبی ﷺ\n٭ جیسے نبوت ورسالت کے سلسلے کی تکمیل نبی اکرم ﷺ کی ذات ِ گرامی پر ہوئی ہے‘ اسی طرح ان مشاہدات کے بارے میں بھی چوٹی کا مشاہدہ اور ذاتی تجربات کے ضمن میں بھی بلند ترین تجربہ وہ ہے جورسول اللہ ﷺ کوہوا ‘جسے ہم معراج کے نام سے جانتے ہیں ۔(معراج النبی ﷺ :صفحہ 12‘طبع اوّل :مارچ 1984ء) \n\n پچھلا صفحہ\nاگلا صفحہ"
        },
        {
            "صفحہ": 355,
            "متن": "نبوت و رسالت\n\nرسولوں کی بعثت\n٭ رسولوں کی بعثت رحمت ہے۔ جو انکار کرنے والے ہیں ‘ان کے لیے دنیا اورآخرت میں یہی چیز موجب ِ عذاب او رموجب ِسزا بھی ہے۔(بندئہ مؤمن کی شخصیت کے خدوخال :صفحہ 38‘طبع اوّل:ستمبر 1999ء)\nنبی اکرم ﷺ کامقصد ِبعثت\n٭ نبی اکرم ﷺ کا مقصد ِبعثت صرف تبلیغ نہیں ہے بلکہ غلبہ دین حق ہے۔(ملفوظاتِ ڈاکٹر اسرار احمد ؒ ‘صفحہ81‘طبع اوّل ‘دسمبر 2015ء)\nنبوت ورسالت: ایک فریضہ منصبی\n٭ نبوت ورسالت ایک فریضہ منصبی ہے جو اللہ تعالیٰ کی طرف سے انبیاء ورُسل علیہم السلام کو تفویض کیاجاتا ہے ۔یعنی بھٹکے ہوؤں کو سیدھی راہ دکھانا ‘نیند کے ماتوں کو جگانا‘ انسان کو شرک کے اندھیاروں میں سے نکال کر توحید کے روشن صراطِ مستقیم پر لاکھڑا کرنا‘ اسے اعمالِ صالحہ اورمکارمِ اخلاق کا خوگر بنانا‘انسان پر سے انسان کی خدائی کو ختم کرنا ‘معاشرے میں سے ہر قسم کے جورواستبداد اور استحصال کا خاتمہ کرنا‘ اور انسان کو یہ یقین دلاناکہ ایک دن وہ بھی آنے والا ہے کہ جس روز انسان کو اپنے مالک وآقا اورخالق کے سامنے محاسبہ کے لیے کھڑا ہونا ہوگا ۔(نبی اکرم ﷺ سے ہمارے تعلق کی بنیادیں :صفحہ 19‘طبع اوّل :مارچ 1974ء)\nنبوت ورسالت کی اصل غرض وغایت\n٭ انبیاء ورسل علیہم السلام کی پوری شخصیت نوع انسانی کے لیے ایک اُسوہ اورنمونہ ہوتی ہے کہ اپنے تمام بشری تقاضوں کے باوصف وہ وحی الٰہی کی اس تعلیم پر عمل کرکے دکھائیں\n\n پچھلا صفحہ\nاگلا صفحہ"
        },
        {
            "صفحہ": 356,
            "متن": "اور اس کا ایک عملی نمونہ پیش کردیں‘تاکہ لوگوں کے پاس اپنی بے عملی اور غلط روی کے لیے کوئی دلیل اور کوئی عذ رباقی نہ رہے ۔یہ ہے نبوت ورسالت کی اصل غرض وغایت! (مطالعہ قرآن حکیم کا منتخب نصاب جلددوم :صفحہ42‘طبع ہشتم :اپریل2019ء)\nرحمۃٌ للعالمین ﷺ\n٭ نبوت ورسالت ہمیشہ سے رحمت ہے مگرحضرت محمدرسول اللہ ﷺپر آکر یہ رحمت ’’رحمت للعالمین ‘‘بن گئی ۔ (ختم نبوت کے دومفہوم:صفحہ36‘طبع اوّل :ستمبر2002ء )\n٭ نبوت اصلاً رحمت ہے لیکن محمد رسول اللہ ﷺ رحمۃ للعالمین بناکر بھیجے گئے۔آپ ؐ کی رحمت تمام جہانوں پر محیط ہے ۔(رسول اکرم ﷺ اور ہم :صفحہ68‘طبع دوم :جولائی2014ء)\nعلم غیب کی تقسیم\n٭ انسانوں کے علم کے آگے ایک پردہ حائل کردیا گیا ہے اورعلم کو شہادہ اور غیب میں تقسیم کردیا گیا ہے ۔اب اللہ تعالیٰ جس کو نبوت عطاکرتا ہے تواسے غیب والے علم میں سے کچھ حصہ دیتا ہے ‘تبھی تو وہ نبی بنتا ہے ‘اگراُس کا علم بھی ہمارے علم کی طرح ہو تو وہ نبی کیسے ہوگیا ؟ (حقیقت واقسام شرک :صفحہ70 ‘طبع اوّل :اکتوبر 2008ء )\nصحف ِابراہیم ؑ\n٭ آج دنیا میں صحف ِابراہیمؑ کے نام سے کوئی کتاب نہیں ہے ۔رائے ہے کہ ہندوؤں کے اپنشد درحقیقت حضرت ابراہیم علیہ السلام کے صحیفے ہیں ۔یہ رائے میں نے اپنشدکا کچھ مطالعہ کرکے قائم کی ہے ۔ (بصائر :صفحہ89 ‘طبع اوّل :مارچ2006ء )\nمعجزہ وکرامات\n٭ انبیاء ؑ کی کرامات کو عرف ِعام میں ’’معجزات‘‘کہا جاتا ہے اور غیر انبیاء اوراولیاء کے لیے ’’کرامات‘‘ کا لفظ استعمال ہوتا ہے۔لیکن معجزہ وہ ہےجسے اللہ کارسول دعوے کے ساتھ پیش کرے اور چیلنج کرے۔ (تعارف ِقرآن :صفحہ108 ‘طبع اوّل :فروری2006ء )\n\n پچھلا صفحہ\nاگلا صفحہ"
        },
        {
            "صفحہ": 357,
            "متن": "معصوم عن الخطا\n٭ ہمارا موقف یہ ہے کہ نبی کے سوا معصوم کوئی نہیں ہوتا ‘غیر نبی سے خطا ہوسکتی ہے۔(خُطبات ِسیرت :صفحہ194‘طبع اوّل :مئی2017ء)\nنبوت اور رسالت میں فرق\n٭ نبو ت اور رسالت کے مابین ایک فرق متفق علیہ ہے کہ نبوت عام ہے اور رسالت خاص ۔ہرنبی رسول نہیں ہوتا لیکن ہررسول لازماً نبی ہوتا ہے ۔(قرآن حکیم کی سورتوں کے مضامین کا اجمالی تجزیہ(حصہ دوم) :صفحہ85‘طبع اوّل :اپریل 2017ء)\nرسول اورنبی میں فرق\n٭ رسول اور نبی میں فرق ہے ۔ایک فرق یہ نوٹ کرلیجیے کہ نبی تو قتل ہوسکتاہے لیکن رسول قتل نہیں ہوسکتا ۔حضرت یحییٰ علیہ السلام صرف نبی تھے ‘قتل ہوگئے ‘لیکن حضرت عیسیٰ علیہ السلام صرف نبی نہیں تھے‘رسول بھی تھے {وَرَسُوْلًا اِلٰی بَنِیْ اِسْرَائِ یْلَ} لہٰذاوہ قتل نہیں ہوسکتے تھے ‘وہ سولی نہیں چڑھائے جاسکتے تھے‘اُنہیں زندہ آسمان پر اٹھایا گیا‘اوروہ دوبارہ آئیں گے ۔(ختم نبوت کے دومفہوم:صفحہ32‘طبع اوّل :ستمبر2002ء )\n٭ انبیاء ضرور قتل ہوئے ہیں ‘لیکن کوئی رسول قتل نہیں ہوا ۔حضرت مسیح علیہ السلام رسول تھے‘ یہودیوں نے انہیں قتل کرنے کی کوشش کی تواللہ نے انہیں زندہ آسمان پر اٹھالیا ۔(اُمُّ المُسَبِّحات‘یعنی سورۃ الحدید :صفحہ198‘طبع اوّل :جون2005ء)\nحضرت ابراہیم ؑ\n٭ حضرت ابراہیم علیہ السلام خلیل اللہ ہیں ‘ابوالانبیاء ہیں اور امام الناس ہیں ۔یہ تینوں نسبتیں نہایت عظیم ہیں ۔ اور واقعہ یہ ہے کہ ایسے محسوس ہوتا ہے کہ مرتبہ نبوت کے اعتبار سے حضرت ابراہیم علیہ السلام بہت بلند مقام پر فائز ہیں ۔(رسول اکرم ﷺ اور ہم :صفحہ72‘طبع دوم :جولائی2014ء)\n\n پچھلا صفحہ\nاگلا صفحہ"
        },
        {
            "صفحہ": 358,
            "متن": "نسل ِابراہیمی میں سلسلۂ نبوت\n٭ قرآن معیّن طور پر کہتا ہے کہ حضرت ابراہیم علیہ السلام کے بعد نبوت اورکتاب کا معاملہ صرف نسل ابراہیمی کے ساتھ مختص کردیا گیا ۔(اُمُّ المُسَبِّحات‘یعنی سورۃ الحدید :صفحہ325‘طبع اوّل :جون2005ء)٭ بنی اسرائیل میں تو مسلسل انبیاء ورسل علیہم السلام مبعوث ہوتے رہے ‘لیکن ۲۵۰۰ سال کے طویل عرصے کے دوران بنواسماعیل کی طرف کوئی نبی یارسول مبعوث نہ ہوا۔(قلب ِقرآن سورۂ یٰسٓکی مختصر تشریح :صفحہ29‘طبع اوّل :مئی 2017ء)\nحضرت اسحاق ؑ کے دوجڑواں بیٹے\n٭ حضرت اسحاق علیہ السلام کے دو بیٹوں کا تذکرہ آتا ہے حضرت عیس یا عیسو‘اور حضر ت یعقوب علیہ السلام ۔یہ دونوں توام یعنی جڑواں بھائی تھے ۔(اُمُّ المُسَبِّحات‘یعنی سورۃ الحدید :صفحہ329‘طبع اوّل :جون2005ء)\nحضرت یوسف ؑ کا خاندان\n٭ حضرت یوسف علیہ السلام کے خاندان کو ’’جشن‘‘ کے علاقے میں آباد کیا گیا جو مصر کا بہترین اور نہایت زرخیز علاقہ تھا۔(اُمُّ المُسَبِّحات‘یعنی سورۃ الحدید :صفحہ326‘طبع اوّل :جون2005ء)\nگمراہی کے ظہور کی مختلف شکلیں\n٭ ذہنی مرض اور گمراہی ایک ہی ہے ‘البتہ اس کے ظہور کی شکلیں مختلف ہیں ۔یعنی رسولوں کی موجودگی میں بشریت کی بنیاد پر رسالت کا انکار اور بعد میں رسالت کی بنیاد پر بشریت کا انکار ۔(مطالعہ قرآن حکیم کا منتخب نصاب جلداول :صفحہ223‘طبع دہم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 359,
            "متن": "نظریہ\n\nنظریہ توحید\n٭ہمارا انقلابی نظریہ آج بھی وہی نظریہ توحید ہے اور آج بھی ہمیں ایمان کی دعوت دینی ہے ‘جس کا منبع وسرچشمہ قرآن ہے ۔(رسول انقلابﷺ کاطریق انقلاب:صفحہ 52‘طبع اوّل :ستمبر2004ء )\nفکر ی بنیاد\n٭ اسلامی انقلاب کے لیے فکری بنیاد بھی قرآن حکیم سے مہیا ہوتی ہے ۔(انقلاب ِنبوی ﷺ کااساسی منہاج:صفحہ27 )\nدوقومی نظریہ\n٭ پاکستان دوقومی نظریہ کی بنیاد پر وجود میں آیا تھا۔(استحکام پاکستان : صفحہ 80‘طبع اوّل ‘مارچ 1986ء)\nفکر پر پابندی ممکن نہیں\n٭ آپ کسی پارٹی کو تو banکرسکتے ہیں‘لیکن فکر پر کوئی قدغنیں عائد نہیں کی جاسکتیں‘ فکر کے لیے کسی پاسپورٹ اور ویزا کی ضرورت نہیں ہوتی ۔وہ خود بخود پھیلتا ہے اور کسی ملک یا کسی معاشرے میں اس کوقید وبند میں ڈالنا ممکن نہیں ہے ۔(انقلاب ِنبوی ﷺ کااساسی منہاج:صفحہ26 )\nفکر کی تبدیلی\n٭ اصل معاملہ فکر ہی کا ہے ۔اگر فکر بدلے گا ‘سوچ بدلے گی ‘توا نسان بدلے گا۔ انسان کی انفرادی تبدیلی کے لیے بھی فکر کی تبدیلی لازمی ہے اور کسی معاشرے میں \n\n پچھلا صفحہ\nاگلا صفحہ"
        },
        {
            "صفحہ": 360,
            "متن": "انقلاب برپا کرنے کے لیے بھی فکر کی تبدیلی ناگزیر ہے ۔(انقلاب ِنبوی ﷺ کااساسی منہاج:صفحہ26 )\nنظریے او رعقیدے کی محبّت\n٭ نظریے اورعقیدے کی محبّت ‘خواہ وہ باطل ہی کیوں نہ ہو ‘انسان کو جان کی بازی لگانے پر آمادہ کردیتی ہے۔(مثیل عیسیٰ ؑ۔علی مرتضیٰ ؓ:صفحہ24 ‘طبع اوّل :جون1995ء )\nقومی ریاست کا تصوّر\n٭ قومی ریاست کا تصوّر اٹھارہویں صدی سے یورپ میں شروع ہواکہ ایک ملک میں رہنے والے سب شہری برابر ہیں اور اُن کے اندر مذہب کا اختلاف کوئی حیثیت نہیں رکھتا ۔(علامہ اقبال ‘قائداعظم اور نظریہ پاکستان :صفحہ21 ‘طبع اوّل :جولائی 2007ء )\nاطاعت ِرسول ﷺ\n٭ اکبر نے دین الٰہی کے ذریعے سے اطاعت ِرسول ﷺ کی جڑ کاٹنے کی کوشش کی تھی‘ لیکن مجددِ الف ِثانی ؒ نے اُس کو دوبارہ مستحکم کیا ہے۔(علامہ اقبال ‘قائداعظم اور نظریہ پاکستان :صفحہ22 ‘طبع اوّل :جولائی 2007ء )\nنظریاتی جہاد\n٭ اپنے پسندیدہ نظریے کوپھیلانا ‘عام کرنا اور اس نظریے پر مبنی نظام قائم کرنے کے لیے جہاد نظریاتی جہاد ہوگا۔(جہادفی سبیل اللہ :صفحہ24 ‘طبع اوّل :اپریل 2000ء )\nانقلابی نظریہ\n٭ انقلاب نام ہے انقلابی نظریے کا ‘جسے کسی پاسپورٹ اور ویزے کی ضرورت نہیں ہوتی ‘سچّا انقلاب لازما ً export ہوتا ہے۔(بصائر :صفحہ119 ‘طبع اوّل :مارچ2006ء )\n\n پچھلا صفحہ\nاگلا صفحہ"
        },
        {
            "صفحہ": 361,
            "متن": "٭انقلابی نظریے کو پھیلایا جائے او رعام کیاجائے۔اس کے لیے دورِجدید کے تمام ذرائع مثلاً پرنٹ میڈیا ‘الیکٹرانک میڈیا استعمال کیے جائیں۔(بصائر :صفحہ117 ‘طبع اوّل :مارچ2006ء )\nافکار ونظریات کی تازگی\n٭ کسی بھی انقلابی گروہ یا جماعت کے لیے یہ لازم ہے کہ وہ اپنے اساسی لٹریچر کے ساتھ اپنے ذہنی ربط وتعلق کوبرقرار رکھے اوراس لٹریچر کے ذریعے وقتاً فوقتاً اپنے افکار و نظریات کو تازہ کرتی رہے۔(مطالعہ قرآن حکیم کا منتخب نصاب جلددوم :صفحہ182‘طبع ہشتم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 362,
            "متن": "نفاق اور منافقین\n\nنفاق\n٭ اگر صرف زبان سے اقرار ہے لیکن دل میں یقین نہیں تو یہ ایمان نہیں ‘بلکہ اسے نفاق کہا جائے گا ۔(نبی اکرم ﷺ سے ہمارے تعلق کی بنیادیں :صفحہ 8‘طبع اوّل :مارچ 1974ء)\n٭ جس طرح ایمان اور کفر ہمیشہ ساتھ رہیںگے‘ اسی طرح نفاق بھی ہمیشہ رہے گا اور ریاکاری واخلاص بھی ہمیشہ رہیں گے ۔معاشروں میں نسبت وتناسب میں کمی بیشی ہوسکتی ہے ۔دورِنبوی ؐ میں اگر نفاق ہوسکتا ہے تو ہمارے دور میں اس کا زیادہ امکان ہے‘ اس دور میں تو سوگنا زیادہ نفاق ہوسکتا ہے ۔(حقیقت ِایمان :صفحہ165‘طبع اوّل :فروری 2003ء)\nمؤمن کے احسا س کی شدّت کا عالم\n٭ مؤمن کے احساس کی شدّت کا عالَم یہ ہوتا ہے کہ اگر اس سے کوئی گناہ صادرہوجائے تووہ یوں محسوس کرتا ہے کہ جیسے وہ ایک پہاڑ تلے دب گیا ہو‘ یاپہاڑ کا سابوجھ اس کے سرپر آگیا ہو۔ اس کے برعکس منافق سے جب کوئی اس طرح کا معاملہ صادر ہوتا ہے توایک ہلکا سا احساسِ تقصیر تواُسے بھی ہوتاہے ‘لیکن بس اتنا کہ جیسے کسی کی ناک پر ایک مکھی بیٹھی تھی اوراس نے اسے اڑادیا۔(جہاد سے گریزکی سزا نفاق:صفحہ 18‘طبع اوّل :دسمبر 2002ء)\nحضرت عمرؓ کی شدّت ِ احساس\n٭ ایک مرتبہ حضرت حذیفہ رضی اللہ عنہ سے ‘جنہیں حضور ﷺ نے بطور ِراز کچھ منافقین کے نام بتادیے تھے اور جو صاحب ِسرالنبیﷺ مشہور تھے‘حضرت عمر رضی اللہ عنہ اللہ کی قسم دے کر پوچھتے ہیں کہ اے حذیفہؓ !مَیں اللہ کی قسم دے کر تم سے یہ سوال کرتا \n\n پچھلا صفحہ\nاگلا صفحہ"
        },
        {
            "صفحہ": 363,
            "متن": "ہوں کہ کہیں میرا نام تو اُن منافقین میں شامل نہیں تھا ! یہ ہے شدّت ِ احساس!(جہاد سے گریزکی سزا نفاق:صفحہ 19‘طبع اوّل :دسمبر 2002ء)\nنفاق کا خوف\n٭ مرضِ نفاق کے حملے کا اصل خوف مؤمن ہی کولاحق ہوتا ہے ‘منافق اس سے اندیشہ محسوس نہیں کرتا‘ اس لیے کہ وہ تواس بیماری کے چنگل میں جکڑا جاچکا ہے ۔(مطالعہ قرآن حکیم کا منتخب نصاب جلددوم :صفحہ201‘طبع ہشتم :اپریل2019ء)\nہمارا حال\n٭ ہمارا حال یہ ہے کہ قرآن کو پڑھتے ہوئے جب منافقین کا ذکر آتا ہے ‘جب ہم ان آیات کو پڑھتے ہیں‘جن میں منافقین پر سخت انداز میں گرفت کی گئی ہے تو ہم یہ سمجھتے ہیں کہ ان آیات اور ان مضامین کا ہم سے کوئی تعلق نہیں ہے ‘ان آیات میں ہم سے کوئی بحث نہیں ‘یہ کوئی اور ہی مخلوق ہے جس کے بارے میں یہ ساری باتیں ہورہی ہیں ۔گویا کہ قرآن مجید کے ان مقامات اور ان آیات سے ہم بالکل محروم رہ جاتے ہیں۔ (جہاد سے گریزکی سزا نفاق:صفحہ 20‘طبع اوّل :دسمبر 2002ء)\nاللہ تعالیٰ کا غضب\n٭ جن حضرات کو بھی قرآن مجید سے تھوڑ ابہت شغف ہے ‘وہ اس بات کو جانتے ہوں گے کہ اللہ تعالیٰ کا غضب کافروں پر اتنا نہیں بھڑکتا جتنا منافقوں پر بھڑکتا ہے۔(دینی فرائض کا جامع تصوّر:صفحہ 8)٭ نفاق اللہ تعالیٰ کے ہاں کفر سے بھی زیادہ مغضوب ومبغوض اور ناپسندیدہ ہے۔ قرآن حکیم میں اللہ تعالیٰ کا غضب جس قدر منافقوں پر بھڑکا ہے‘ اتنا کافروں پر بھی نہیں بھڑکا ۔ (حقیقت ِایمان :صفحہ148‘طبع اوّل :فروری 2003ء)\nرسول اللہ ﷺ کافتویٰ\n٭ اگر دل میں فی الواقع ایمان موجود ہے تو یہ آرزو ضرور رہے کہ کوئی وقت آئے کہ \n\n پچھلا صفحہ\nاگلا صفحہ"
        },
        {
            "صفحہ": 364,
            "متن": "خالصتاً اللہ کے دین کو قائم کرنے کے لیے ہم اللہ کی راہ میں اپنی گردنیں کٹا کر سرخرو ہوجائیں۔ اگر اس تمنّا سے سینہ خالی ہے تو اس سینے میں نفاق ہے۔مَیں پھر عرض کردوں کہ یہ جناب محمد رسول اللہ ﷺ کا فتویٰ ہے ۔(دینی فرائض کا جامع تصوّر:صفحہ 26 )\nنفاق کی اصل بنیاد\n٭ گوہ دومُنہ والا بل اس لیے بناتی ہے کہ خطرے کے وقت جان کی حفاظت ہو سکے۔ اسی طرح منافق بھی کفر اور اسلام دونوں کے ساتھ رشتہ استوار رکھتا ہے کہ خطرے کے وقت جان ومال کی حفاظت ہوسکے۔(حقیقت ِایمان :صفحہ148‘طبع اوّل :فروری 2003ء)\nجہاد سے خائف\n٭ جہاد کے موقع پر جان ومال ہی خرچ کرنے کی نوبت آتی ہے‘اس لیے منافق سب سے زیادہ جہاد سے خائف ہوتا ہے۔(حقیقت ِایمان :صفحہ148‘طبع اوّل :فروری 2003ء)\nکذب\n٭ کتاب وسُنّت کا مطالعہ کردیکھیں ‘نفاق اور منافق کے بیان میں ’’کذب‘‘ (جھوٹ) کا تذکرہ کثرت سے ملے گا۔ (حقیقت ِایمان:صفحہ150‘طبع اوّل :فروری 2003ء) \nجماعتی اعتبار سے منافقت\n٭ اگرآدمی طے کرلے کہ فیصلہ ہماری مرضی کے مطابق ہوگا تو ہم ساتھ دیں گے‘ ورنہ جن کی رائے کے مطابق ہوا ہے وہ آگے بڑھیں ‘تو یہ جماعتی اعتبارسے منافقت ہے۔ (حزب اللہ کے اوصاف :صفحہ187‘طبع اوّل :جون2006ء)\nمنافقین کا غُصّہ\n٭ منافقین کو یہی غُصّہ آتا تھا کہ جب اللہ کی راہ میں نکلنے کا حکم آتا ہے‘{اِنْفِرُوْا \n\n پچھلا صفحہ\nاگلا صفحہ"
        },
        {
            "صفحہ": 365,
            "متن": "خِفَافًا وَّثِقَالًا}(التوبہ:۴۱) کی پکار آتی ہے تو یہ بے خوف وخطر نکل پڑتے ہیں۔ یہ کچھ سوچتے ہی نہیں‘اپنانفع ونقصان دیکھتے ہی نہیں ‘کوئی اندیشے‘کوئی خطرات ان کے پاؤں کی بیڑی نہیں بنتے ۔موسم کو نہیں دیکھ رہے کہ شدید ترین گرمی کا موسم ہے۔یہ نہیں دیکھ رہے کہ شیر کے منہ میں جارہے ہیں‘ سلطنت روما کے ساتھ ٹکر لے رہے ہیں ۔(اُمُّ المُسَبِّحات‘یعنی سورۃ الحدید :صفحہ271‘طبع اوّل :جون2005ء) \nبخل او رنفاق میں مشابہت\n٭ جو شخص خو د بخل کرتا ہے وہ دوسروں کوبھی بخل کا مشورہ دے گا ۔جو خو د آگے نہیں بڑھنا چاہتا وہ دوسروں کو بھی نہ صر ف آگے بڑھنے کا مشورہ نہیں دے گابلکہ انہیں آگے بڑھنے سے روکے گا۔ (اُمُّ المُسَبِّحات‘یعنی سورۃ الحدید :صفحہ272)\nنفاق کااصل سبب\n٭ نفاق کا سبب حبّ ِ دنیا ہے ‘جس کی سب سے بڑی علامت حبّ ِ مال ہے ۔(اُمُّ المُسَبِّحات‘یعنی سورۃ الحدید :صفحہ318‘طبع اوّل :جون2005ء) \nنفاق کی اصل جڑ\n٭ نفاق کی اصل جڑ اور بنیاد درحقیقت جہاد فی سبیل اللہ سے کنی کترانا ہے۔(مطالعہ قرآن حکیم کا منتخب نصاب جلددوم :صفحہ199‘طبع ہشتم :اپریل2019ء) \nایک غلط فہمی کا ازالہ\n٭ ایک خیال یہ بھی عام لوگوں کے ذہنوں میں بیٹھ گیا ہے اوربعض روایات سے غلط طریقے پر یہ نتیجہ اخذکرلیا گیا ہے کہ نفاق تو پس دورِنبوی ؐ ہی میں تھا‘ اس کے بعد اب نفاق کہیں موجود نہیں ہے ۔حالانکہ یہ تو ایک ایسا نفسیاتی مرض ہے کہ کوئی انسانی معاشرہ کبھی بھی اس سے خالی نہیں رہا۔(مطالعہ قرآن حکیم کا منتخب نصاب جلددوم :صفحہ200‘طبع ہشتم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 366,
            "متن": "ایمان کی حفاظت\n٭ اگر کوئی شخص اپنے آپ کونفاق سے بچانا چاہتا ہے اور نہیں چاہتا کہ کبھی اس مرض کی نجاست اسے لگے تواس کی ایک ہی صورت ہے اوروہ یہ کہ اپنے ایمان کی حفاظت کرے اور اسے مستحکم رکھنے کی کوشش کرے۔(مطالعہ قرآن حکیم کا منتخب نصاب جلددوم :صفحہ204‘طبع ہشتم :اپریل2019ء)\nمنافقین کامعاملہ\n٭ منافقین کا معاملہ یہ تھا کہ وہ کسی نہ کسی درجے میں نمازیں پڑھنے کو تیار تھے ‘لیکن جان ومال کے ساتھ جہاد سے ان کی جان جاتی تھی ۔(مطالعہ قرآن حکیم کا منتخب نصاب جلددوم :صفحہ211‘طبع ہشتم :اپریل2019ء)\nمنافقین کی روش\n٭ جب اللہ کی راہ میں مال وجان کے ساتھ جہاد کا حکم ہوتا ہے تو مؤمنین صادقین کی روش یہ ہوتی ہے کہ وہ لبیک کہتے ہوئے حاضرہوجاتے ہیں ‘لیکن منافقین اس سے گریز کی راہ اختیار کرتے ہیں او ر جھوٹے بہانے بناتے ہیں ۔(مطالعہ قرآن حکیم کا منتخب نصاب جلددوم :صفحہ482‘طبع ہشتم :اپریل2019ء)\nمنافقین کا انجام\n٭ منافقین کا شمار اگر چہ دنیا میں مسلمانوں ہی میں ہوتا ہے لیکن ان کا انجام بدترین کافروں کے ساتھ ہوگا۔(مطالعہ قرآن حکیم کا منتخب نصاب جلددوم :صفحہ219‘طبع ہشتم :اپریل2019ء)\nنفاق سے بچاؤ کی حفاظتی تدبیر\n٭ نفاق سے بچنا چاہتے ہو تواللہ کو کثرت سے یادرکھو۔(مطالعہ قرآن حکیم کا منتخب نصاب جلددوم :صفحہ220‘طبع ہشتم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 367,
            "متن": "نکاح\n\nتسہیل نکاح\n٭ اسلامی معاشرے میں زنا کے فعل قبیح کوروکنے والا اہم قدم تسہیل نکاح یعنی نکاح کو آسان بنانا ہے۔(مطالعہ قرآن حکیم کا منتخب نصاب جلداول:صفحہ424‘طبع دہم :اپریل2019ء)\n٭ نکاح کے راستے کو آسان بنایاجائے تاکہ کسی بھی نوجوان کا دھیان غلط رُخ کی طرف نہ جائے۔(اسلام کامعاشرتی اورسماجی نظام :صفحہ 22‘طبع اوّل :جون 2000ء)\nمسجد میں نکاح\n٭ محبوبِ ربّ العالمین ﷺ کی لخت جگر حضرت فاطمہ رضی اللہ عنہاکا نکاح مسجد میں ہوا توہم میں سے کون ہے جو اپنے آپ کو آنحضور ﷺسے زیادہ باعزّت یااپنی بیٹی کو سَیِّدَۃُ نِسَاءِ اَھْل الْجَنَّۃ سے افضل سمجھتا ہواوراسے مسجد میں نکاح پڑھوانے سے عار محسوس ہو؟ (ایک اصلاحی تحریک مع خطبہ نکاح‘صفحہ 8‘طبع اوّل ‘مارچ 1985ء)\nمنہ بولے بیٹے کی قانونی حیثیت\n٭ شریعت میں صلبی بیٹے کی بیوی حرام مطلق ہے ‘وہ بیوہ ہوجائے یا مطلقہ ہو جائے تو باپ اس سے شادی نہیں کرسکتا ‘وہ محرمات ِابدیہ میں سے ہے ‘لیکن منہ بولے بیٹے کی کوئی قانونی حیثیت نہیں۔اس رسم کو توڑنے کے لیے اگر خود حضور ﷺ اس پر عمل نہ کرتے تو کسی طرح بھی یہ صور ت ختم نہیں ہوسکتی تھی ۔یہی وجہ ہے کہ حضرت زینب رضی اللہ عنہاکو جب زید بن حارثہ رضی اللہ عنہ نے طلاق دے دی تو اللہ تعالیٰ نے حضر ت زینب رضی اللہ عنہا کا حضورﷺ کے ساتھ آسمان پرنکاح کردیا ۔زمین پر یہ نکاح بعد میں ہوا ہے ۔(ختم نبوت کے دومفہوم:صفحہ9‘طبع اوّل :ستمبر2002ء )\n\n پچھلا صفحہ\nاگلا صفحہ"
        },
        {
            "صفحہ": 368,
            "متن": "نیکی کی حقیقت\nنیکی کیا ہے؟\n٭ انسان کے وہ اعمال جوا سے قلبی سکون عطاکرتے ہیں ‘جو ضمیر کی خلش کو مٹاتے ہیں‘ جو تسکین باطنی کا موجب ہوتے ہیں ‘انہی کو ہم نیکی کے عنوان سے منسوب کرتے ہیں۔ (مطالعہ قرآن حکیم کا منتخب نصاب جلداول :صفحہ49‘طبع دہم :اپریل2019ء) \nایمان باللہ\n٭ نیکی کے لیے قوت ِمحرکہ کا منبع اور سرچشمہ ہے ایمان باللہ۔(مطالعہ قرآن حکیم کا منتخب نصاب جلداول :صفحہ51‘طبع دہم :اپریل2019ء)\nنیکی میں تسکین\n٭ نیکی میں ‘خیر میں ‘بھلائی میں‘ خدمت ِخلق میں‘ ایک عجیب تسکین بخش کیفیت ہوتی ہے‘ بالکل ایسی جیسا کہ کسی زخم پر مرحم کاپھایا رکھ دیا جائے ۔(نیکی کی حقیقت :صفحہ 8‘طبع اوّل:دسمبر 2002ء)\nنیکی اوربدی کا شعور\n٭ نیکی اوربدی کا بنیادی شعور فطرتِ انسانی میں موجود ہے ۔(نیکی کی حقیقت :صفحہ 10‘طبع اوّل:دسمبر 2002ء)\nخلوص واخلاص\n٭ کوئی نیکی خلوص واخلاص کے بغیر اللہ تعالیٰ کی جناب میں قبول نہیں ۔(نیکی کی حقیقت :صفحہ 12‘طبع اوّل:دسمبر 2002ء)\nنیکی کی معراج\n٭ نیکی کا دنیا میں بول بالا کرنے کے لیے مصائب جھیلنا ‘فقروفاقہ برداشت کرنا‘ \n\n پچھلا صفحہ\nاگلا صفحہ"
        },
        {
            "صفحہ": 369,
            "متن": "یہاں تک کہ جان کی بازی کھیل جانااسلام کے نزدیک نیکی کی معراج ہے۔(نیکی کی حقیقت :صفحہ 24‘طبع اوّل:دسمبر 2002ء)\nنیکی کا اپنا اپنا تصوّر\n٭ ہمارے معاشرے کے جو طبقات اخلاقی اعتبار سے سب سے زیادہ گرے ہوئے شمار ہوتے ہیں ‘ان کا جائزہ لیاجائے تو معلوم ہوگا کہ نیکی کا کوئی نہ کوئی تصوّراُن کے ہاں بھی موجود ہے ۔(نیکی کی حقیقت :صفحہ 5‘طبع اوّل:دسمبر 2002ء)\n’’الحمد للہ‘‘\n٭ کلمہ ’’الحمد للہ‘‘ اتنا عظیم اوراعلیٰ مرتبت ہے کہ نبی اکرمﷺ نے ارشادفرمایا کہ یہ کلمہ آسمان وزمین کواپنی برکات سے بھردیتا ہے۔(سورۃ الفاتحہ :صفحہ 16‘طبع اوّل:دسمبر 1997ء)\nہدایت کی نعمت\n٭ اگر ہدایت نہیں تو نہ دولت نعمت ہے ‘نہ اولاد نعمت ہے ‘نہ صحت نعمت ہے ‘بلکہ یہ سب ہماری تباہی کا سامان ہے (دنیا کی عظیم ترین نعمت ‘قرآن حکیم :صفحہ 12‘طبع اوّل:نومبر 2000ء)\nجنّت کی راہ\n٭ آگ اور خون کی وادیوں ہی سے گزر کر انسان جنّت تک پہنچ سکتا ہے ۔کوئی ٹھنڈی سڑک جنّت کی طرف لے جانی والی نہیں ہے۔سختیاں اور شدائدومصائب جنّت کی راہ کے سنگ ہائے میل ہیں۔(اصلاح معاشرہ کاقرآنی تصوّر :صفحہ12‘طبع اوّل :نومبر 2018ء)\nاخوت\n٭ ہر مسلمان دوسرے مسلمان کا بھائی ہے ‘خواہ وہ مشرق کا رہنے والاہو یا مغرب کا ‘خواہ وہ گورا ہویاکالا ‘وہ چاہے کسی نسل ‘کسی قوم سے تعلق رکھتا ہو‘کسی ملک کا رہنے \n\n پچھلا صفحہ\nاگلا صفحہ"
        },
        {
            "صفحہ": 370,
            "متن": "والاہواور چاہے وہ کوئی زبان بولتاہو۔(اصلاح معاشرہ کاقرآنی تصوّر :صفحہ154‘طبع اوّل :نومبر 2018ء)\nحق کی گواہی\n٭ جب انسان کے سامنے حق آئے اوراُس کا دل گواہی بھی دے دے کہ ہاں یہ حق ہے‘ تو انسان اس حق کو بلاحیل وحُجّت فوراً تسلیم کرلے اور اس فیصلے میں کسی حمیت ‘ عصبیت یا اپنی عزّت ِنفس کے جذبے کو آڑے نہ آنے دے ۔(قلب ِقرآن سورۂ یٰسٓ کی مختصر تشریح :صفحہ50‘طبع اوّل :مئی 2017ء)\nنور میں سکون\n٭ نور سے سکون ملتا ہے اور اندھیرے سے بے چینی ملتی ہے ۔(حقیقت ِایمان :صفحہ172‘طبع اوّل :فروری 2003ء)\nایمان اورجہاد\n٭ ایمان وجہاد لازم وملزوم ہیں۔یہ ممکن نہیں ہے کہ دل میں حقیقی ایمان موجودہواور عمل میں جہاد نہ ہو۔(خلافت کی حقیقت :صفحہ172‘طبع اوّل :اکتوبر 1996ء)\nنعمت ِہدایت\n٭ دنیا میں نعمت صرف ایک ہی ہے او روہ نعت ِہدایت ہے ‘کوئی اورشے نعمت نہیں ہے۔ جنہیں ہم عام طور پر نعمتیں کہتے ہیں وہ اگر نعمت ِہدایت کے ساتھ ہوں تو نعمت ہیں ‘ اس کے بغیر ہوں تو زحمت ہیں ۔(حزب اللہ کے اوصاف :صفحہ220‘طبع اوّل :جون2006ء)\nنیکی کی نورانیت\n٭ ہرنیکی کے اندر ایک نورانیت ہے اور یہ نور ہمیں یہاں نظر نہیں آرہا ‘لیکن اس کی اصل ماہیت اوراصل حقیقت میدانِ حشر میں واضح ہوجائے گی ۔(اُمُّ المُسَبِّحات‘یعنی سورۃ الحدید :صفحہ44 1‘طبع اوّل :جون2005ء)\n\n پچھلا صفحہ\nاگلا صفحہ"
        },
        {
            "صفحہ": 371,
            "متن": "اصل کامیابی\n٭ اصل شے اپنے فرض کی ادائیگی ہے اور یہی اصل کامیابی ہے۔(اُمُّ المُسَبِّحات‘یعنی سورۃ الحدید :صفحہ48 1‘طبع اوّل :جون2005ء)\nایمان اور عمل صالح\n٭ یہ ایک حقیقت ہے کہ عمل صالح سے ایمان میں اضافہ ہوتا ہے اور ایمان سے عمل صالح میں اضافہ ہوتا ہے ۔ (اُمُّ المُسَبِّحات‘یعنی سورۃ الحدید :صفحہ64 1)\nشاہراہِ نجات کے سنگ ہائے میل\n٭ سورۃ العصر نجات کی جس شاہراہ کی طرف راہنمائی فرماتی ہے اور انسانی کامیابی کے لیے جس صراطِ مستقیم کی نشان دہی کرتی ہے ‘ اس کے چارسنگ ہائے میل ہیں ۔پہلا ایمان ‘ دوسرا عمل صالح ‘ تیسرا تواصی بالحق او رچوتھا تواصی بالصبر ۔(مطالعہ قرآن حکیم کا منتخب نصاب جلداول :صفحہ40‘طبع دہم :اپریل2019ء)\nزخم پر مرہم کا پھایا\n٭ نیکی میں ‘خیر میں ‘بھلائی میں ‘ خدمت ِخلق میں ایک عجیب تسکین بخش کیفیت ہوتی ہے‘ بالکل ایسی جیسے کہ کسی زخم پر مرہم کاپھایا رکھ دیا جاتا ہے ۔(مطالعہ قرآن حکیم کا منتخب نصاب جلداول :صفحہ49‘طبع دہم :اپریل2019ء)\nاسلام کا معاملہ\n٭ اسلام کا معاملہ یہ ہے کہ وہ لوگوں کو عین معاشرے اور تمدن کے منجدھار میں رکھ کر نیکی کی تلقین کرتاہے۔ (مطالعہ قرآن حکیم کا منتخب نصاب جلداول :صفحہ62)\nنیکی اور بدی\n٭ فطرت ِانسانی میں نیکی اور بدی کی پہچان اللہ کی جانب سے ودیعت شدہ موجود ہے۔(مطالعہ قرآن حکیم کا منتخب نصاب جلداول :صفحہ81‘طبع دہم :اپریل2019ء)\n\n پچھلا صفحہ\nاگلا صفحہ"
        },
        {
            "صفحہ": 372,
            "متن": "فطرت کے سوتے\n٭ جس کی فطرت کے سوتے خشک ہوچکے ہوں اس میں سے شکر کا جذبہ نہ انسانوں کے لیے برآمد ہو گا نہ اللہ کے لیے۔(مطالعہ قرآن حکیم کا منتخب نصاب جلداول :صفحہ82‘طبع دہم :اپریل2019ء)\nنیکی اوربدی کی تاثیر\n٭ نیکی نیکی ہے اور بدی بدی ہے ۔نیکی کی اپنی تاثیر ہے اور بدی کی اپنی تاثیر ۔اب کیسے ممکن ہے کہ دونوں برابر ہوجائیں ؟(مطالعہ قرآن حکیم کا منتخب نصاب جلداول :صفحہ110‘طبع دہم :اپریل2019ء)\nکائنات کا حسن\n٭ کائنات کی ہرنعمت ‘ہر چیز ‘ہر حسن ‘ہر جمال اورہرکمال ‘الغرض کوئی بھی وصف کسی کا ذاتی نہیں ‘بلکہ اللہ کا ودیعت کردہ ہے۔(مطالعہ قرآن حکیم کا منتخب نصاب جلداول :صفحہ127‘طبع دہم :اپریل2019ء)\nمحنت اورکوشش\n٭ صرف وہ محنت اور وہ کوشش لازماً نتیجہ خیز ہوگی جو اللہ کے لیے کی گئی ہو ۔اس کا اچھا بدلہ مل کررہے گا ۔(مطالعہ قرآن حکیم کا منتخب نصاب جلداول :صفحہ177‘طبع دہم :اپریل2019ء)\nعمل کی بنیاد\n٭ کوئی عمل جس کی بنیاد میں ایمان نہیں ہے ‘وہ حقیقتاً نیکی نہیں ہے ‘چاہے بظاہر وہ نیکی کا کتنا ہی بڑا عمل نظر آتا ہو ۔(مطالعہ قرآن حکیم کا منتخب نصاب جلداول :صفحہ202‘طبع دہم :اپریل2019ء)\nبھلا یا برانتیجہ\n٭ کچھ لوگ اللہ کا کفر کرنے والے ہیں او رکچھ لوگ اُس کو ماننے والے ہیں ‘لیکن ظاہر \n\n پچھلا صفحہ\nاگلا صفحہ"
        },
        {
            "صفحہ": 373,
            "متن": "بات ہے کہ انسان کا رویّہ اور اس کی روش بے نتیجہ نہیں رہے گی ‘بلکہ اس کا بھلا یا برا نتیجہ نکل کر رہے گا ۔ (مطالعہ قرآن حکیم کا منتخب نصاب جلداول :صفحہ216)\nاعمال میں نورانیت\n٭ انسان کے نیک اعمال میں بھی ایک نورانیت ہے ‘البتہ اس دنیا میں اس کا ظہور نہیں ہوتا ‘میدانِ حشر میں اس کا ظہور ہوگا۔(مطالعہ قرآن حکیم کا منتخب نصاب جلداول :صفحہ397‘طبع دہم :اپریل2019ء)\n٭ نیک کاموں کاکمانے والاعام طورپرانسان کا داہنا ہاتھ ہوتا ہے‘لہٰذا میدانِ حشر میں انسان کے نیک اعمال کانور اس کے دا ہنی جانب نمایاں ہوگا ۔(مطالعہ قرآن حکیم کا منتخب نصاب جلداول :صفحہ397‘طبع دہم :اپریل2019ء)\nبخل اور نیکی\n٭ بخل اور نیکی ساتھ ساتھ ہوں ‘یہ ناممکن ہے ۔آپ زاہد ہوجائیں گے ‘عابد ہوجائیں گے ‘لیکن جب تک بخل کا بریک لگا ہوا ہے ‘آپ نیک نہیں ہوسکتے ۔(مطالعہ قرآن حکیم کا منتخب نصاب جلددوم :صفحہ506‘طبع ہشتم :اپریل2019ء)\nنعمت ِہدایت\n٭ ہدایت وہ شے ہے کہ اس کے ساتھ صحت بھی نعمت ہے اور زندگی بھی نعمت ہے۔(قرآن حکیم اورہم :صفحہ17‘طبع چہارم :ستمبر2015ء)\n٭ اس دنیا میں ‘اس آسمان کے نیچے اوراس زمین کے اوپر حقیقتاً نعمت صرف ایک ہے اوروہ ہدایت ہے جوکہ مطلقاً نعمت ہے ‘سرتاپا نعمت ہے اورجو ہر نعمت کو نعمت بنانے والی ہے ۔اگریہ نہ ہوتوپھر کوئی شے نعمت نہیں ہے۔(قرآنِ حکیم اورہم :صفحہ17)\nنیکی کا حکم\n٭ نیکی کاحکم ‘نیکی کی تلقین اوربدی سے روکنا ‘ اس کو عام طور پر ٹھنڈے پیٹوں برداشت نہیں کیا جاتا ۔ (مقامِ عزیمت:صفحہ 11‘طبع اوّل:جنوری 1992ء)\n\n پچھلا صفحہ\nاگلا صفحہ"
        },
        {
            "صفحہ": 374,
            "متن": "کامیابی کا راستہ\n٭ ہم اُسوئہ رسول ﷺ کے راستے پر چلنے کی کوشش کریں گے ۔اگر اخلاص ہمارے شامل حال رہا تواس راہ میں پوری زندگی کھپا کر یا سرکٹاکر دُنیوی اعتبار سے ناکام ہوجانا بھی ہمارے لیے کامیابی ہے‘ اور کامیاب ہوگئے توپھرتو کامیاب ہیں ہی ۔(رسول اکرم ﷺ اور ہم :صفحہ332‘طبع دوم :جولائی2014ء)\nامراض ذہنی ونفسیاتی\n٭ آج کل کے دور میں امراضِ ذہنی ونفسیاتی کا بڑا چرچا ہے ‘یہ دراصل فسادِفکری کا نتیجہ ہیں۔لہٰذا اگر فکر صحیح ہوگی ‘سوچ درست ہوگی تولازماً انسان کو جسمانی تندرستی بھی حاصل ہوگی ۔(سورۃ الفاتحہ :صفحہ 7‘طبع اوّل:دسمبر 1997ء)\n\n پچھلا صفحہ\nاگلا صفحہ"
        },
        {
            "صفحہ": 375,
            "متن": "وقت\n\nوقت کی قدروقیمت\n٭ قرآن مجید انسان کے وقت کی قدروقیمت کے معاملہ پربہت زور دیتا ہے اور اس کی اہمیت کو اجاگر کرتا ہے کہ یہی انسان کااصل سرمایہ اور رأس الما ل ہے ۔ اس ’’وقت‘‘ ہی سے انسان کو بنانا ہے جو کچھ بھی بنانا ہے اور اس ’’وقت ‘‘ ہی میں بننا ہے جو کچھ بھی بننا ہے۔ (مطالعہ قرآن حکیم کا منتخب نصاب جلداول :صفحہ322)\n٭ بندئہ مؤمن کو اپنے وقت کی قدر ہوتی ہے ۔(بندئہ مؤمن کی شخصیت کے خدوخال :صفحہ 30‘طبع اوّل:ستمبر 1999ء)\nکام کا اصل وقت\n٭ دین کے لیے کام کرنے کا اصل وقت تووہ ہےجب جسم میں توانائی وقوت اور فہم وعلم میں صلاحیت موجود ہو ۔ (توحید ِعملی :صفحہ180‘طبع اوّل :مارچ 1985ء)\nپابندی کے ساتھ وقت نکالنا\n٭ پابندی کے ساتھ وقت نکالناآسان نہیں‘جب تک کہ دین کی لگن نہ ہو اورایک فیصلہ نہ ہوکہ یہ کام مجھے کرنا ہے ‘اور اس طرح کے فیصلے ہم دنیا کے لیے تو کرتے ہیں ‘دین کے لیے نہیں ۔ (عظمت ِقرآن :صفحہ 29‘طبع اوّل:جنوری 1992ء)\nوقت بدلے گا\n٭ وقت بدلے گا اور صحیح احادیث کی رُو سے حضرت مہدی اور حضرت عیسیٰ علیہ السلام کی صورت میں اُمّت کو لیڈر میسّر آئیں گے ‘ان کی رہنمائی میں قیامت سے قبل کل روئے زمین پر اسلام کا غلبہ حاصل ہوگا ۔(ایک یادگار انٹرویو:صفحہ28‘طبع اوّل :اگست2014ء )\n\n پچھلا صفحہ\nاگلا صفحہ"
        },
        {
            "صفحہ": 376,
            "متن": "یہودی\n\nشرکی سب سے بڑی قوت\n٭ دنیا بھر کے انسانوں میں شرکی سب سے بڑی قوت یہودی ہیں ۔(سیرت ِ خیرالانام علیہ الصلوۃ والسلام :صفحہ28‘طبع اوّل :اکتوبر 2013ء)\nشیطان لعین کے سب سے بڑے ایجنٹ\n٭ اس پوری کائنات میں شر کے منبع اور سرچشمہ شیطان لعین کا انسانوں میں سب سے بڑا ایجنٹ یہودی ہے اور یہود کے سب سے بڑا آلہ کار پروٹسٹنٹ عیسائی ہیں ۔(بصائر :صفحہ13 ‘طبع اوّل :مارچ2006ء )\n٭ اس وقت شیطان کے سب سے بڑے ایجنٹ یہودی ہیں اور پوری عیسائی دنیا ان کی آلہ کار بنی ہوئی ہے ۔(علامہ اقبال ‘قائداعظم اور نظریہ پاکستان :صفحہ55 ‘طبع اوّل :جولائی 2007ء )\n٭ یہودی شیطان کے سب سے بڑے آلہ کار اور ایجنٹ ہیں اور خود اِن کے آلہ کار عیسائی ‘ برطانیہ اورامریکہ ہیں ۔(سیرت ِ خیرالانام علیہ الصلوۃ والسلام :صفحہ29‘طبع اوّل :اکتوبر 2013ء)\nیہودیوں کی صلاحیت\n٭ یہودیوں میں بہت صلاحیت ہے ‘مگر افسوس کی بات یہ ہے کہ یہ صلاحیت انسان کی تباہی او رگمراہی کے لیے استعمال ہورہی ہے ۔(سیرت ِ خیرالانام علیہ الصلوۃ والسلام :صفحہ29‘طبع اوّل :اکتوبر 2013ء)\nمسلمانوں کے سب سے بڑے دشمن\n٭ اس وقت دنیا کے اندر مسلمانوں کے سب سے بڑے دشمن یہودی ہیں اوروہ چاہتے ہیں کہ مسلمانوں کو کہیں سیاسی قوت حاصل نہ ہونے پائے ۔(موجودہ عالمی حالات کے تناظر میں اسلام اورپاکستان کا مستقبل ‘صفحہ28‘طبع اوّل ‘نومبر 2013ء)\n\n پچھلا صفحہ\nاگلا صفحہ"
        },
        {
            "صفحہ": 377,
            "متن": "یہودیوں کو خطرہ\n٭ اس وقت یہودیوں کو خطرہ صرف پاکستان سے ہے‘جو پاکستان کا خاتمہ چاہتے ہیں یاکم ازکم یہ کہ اس کا ایٹمی اثاثہ ختم کردیں ‘چاہے عسکری حملہ کرکے یاکسی اورذریعے سے‘تاکہ اس کے ایٹمی دانت توڑ کر اسے ہندوستان کے سامنے ڈال دیاجائے اوریہ اس کے سامنے سرجھکاکررہے۔(موجودہ عالمی حالات کے تناظر میں اسلام اورپاکستان کا مستقبل ‘صفحہ 63‘طبع اوّل نومبر2013ء)\nامریکی صدر کو لاحق خوف\n٭ امریکی صدر ہر وقت خائف رہتاہے کہ کہیں یہودی ناراض نہ ہوجائیں۔(ملفوظاتِ ڈاکٹر اسرار احمد ؒ ‘صفحہ82‘طبع اوّل ‘دسمبر 2015ء)\nیہود کا بینکنگ کانظام\n٭ یہودی آج جوپوری دنیا میں تعداد کے لحاظ سے صرف تیرہ چودہ ملین یعنی ڈیڑھ کروڑ سے بھی کم ہیں ‘اپنے بینکنگ نظام کے ذریعہ پوری دنیا پر چھاگئے ہیں اوریہاں تک کہ امریکہ جیسی سپریم پاور کی رگ ِجان ان کے ہاتھ میں ہے ۔(عیسائیت اوراسلام :صفحہ 25‘طبع اوّل:اکتوبر 1995ء)\n٭ سب سے پہلا بینک’’بینک آف انگلینڈ ‘‘ برطانیہ میں قائم ہوا ‘یہ بھی یہودیوں کی ایجاد ہے۔ (بصائر :صفحہ13 ‘طبع اوّل :مارچ2006ء )\nسازشی ذہن\n٭ یہ ایک تاریخی حقیقت ہے کہ جتنا سازشی ذہن یہودی قوم کا ہے اور اس ضمن میں جوبے پناہ مہارت اس قوم کو حاصل ہے ‘اس کا کوئی دوسری قوم مقابلہ نہیں کرسکتی۔(مثیل عیسیٰ ؑ۔علی مرتضیٰ ؓ:صفحہ17 ‘طبع اوّل :جون1995ء )\nپنجہ یہود\n٭ اس وقت کرہ ارضی کی سیاسی قسمت بالفعل یہود کے ہاتھ میں ہے ‘ اس لیے کہ وہ \n\n پچھلا صفحہ\nاگلا صفحہ"
        },
        {
            "صفحہ": 378,
            "متن": "علامہ اقبال کے قول ’’ فرنگ کی رگ ِجاں پنجہ یہود میں ہے!‘‘ کے مصداق وقت کی ’’واحد سپریم پاور ‘‘ یعنی ریاست ہائے امریکہ کی سیاست ‘معیشت او رثقافت ‘سب پر پوری طرح قابض او ر قابو یافتہ ہیں ‘اور امریکہ کا صدر ہویا سینٹ ‘اورکانگریس ہو یا پینٹا گون‘ سب ان کے اثر ورسوخ اور بالخصوص ذرائع ابلاغ پر ان کے کنٹرول کے آگے بے بس ہیں ۔(سابقہ اور موجودہ مسلمان اُمتوں کا ماضی ‘حال اور مستقبل :صفحہ7‘طبع اوّل :اکتوبر 1993ء)\nدنیا کی دولت پر قابض\n٭ سونے چاندی کی بجائے کاغذی کرنسی کے رواج اور بینک ‘انشورنس اور اسٹاک ایکسچینج کے شیطانی جال پر تسلّط کے ذریعے اس وقت دنیا کی دولت کے بڑے حصے پر یہود کا قبضہ ہے۔ چنانچہ ایک جانب ان میں سے بیسیوں افراد ایسے موجود ہیں جو کئی کئی بلین ڈالر کا ایک ایک چیک جاری کرسکتے ہیں تودوسری جانب عالمی اقتصادیات کا لیور یا ہینڈل ان کے ہاتھ میں ہے کہ جب چاہیں اور جہاں چاہیں مالی بحران پیدا کرکے دنیا کی بڑی سے بڑی طاقت کو ریزہ ریزہ کردیں۔(سابقہ اور موجودہ مسلمان اُمتوں کا ماضی ‘حال اور مستقبل :صفحہ8‘طبع اوّل :اکتوبر 1993ء)\nیہودی پالیسیاں\n٭ یہ بھی اپنی جگہ ایک حقیقت ہے کہ یورپ او رخاص طور پر امریکہ میں سب سے اوپر یہودی سرمایہ دار ہیں جواپنی سرمایہ داری کے بل بوتے پر ذرائع ابلاغ پر بھی مسلط ہیں اورنہایت حقیر اقلیت ہونے کے باوجود ایوان حکومت میں بھی یہودہی کی پالیسیاں اثرانداز بلکہ نافذالعمل ہوتی ہیں ۔(اصلاح معاشرہ کاقرآنی تصوّر :صفحہ83‘طبع اوّل :نومبر 2018ء)\nاسلامی بنیاد پرستی کا ہوا\n٭ اس وقت صہیونیت جس طرح اسلام کے نور کوبجھانے کی فکر میں ہے اور جس تیزی سے یہود اپنے منصوبے رُوبہ عمل لارہے ہیں ‘ اس کا اندازہ اس سے لگائیے کہ دنیا کی \n\n پچھلا صفحہ\nاگلا صفحہ"
        },
        {
            "صفحہ": 379,
            "متن": "سب سے بڑی حکومت اور sole supreme power کے سر پر بھی وہی سوار ہیں ۔انہوں نے پوری دنیا میں اسلامی بنیاد پرستی کا ہوا بناکرکھڑا کردیا ہے۔(خلافت کی حقیقت :صفحہ20‘طبع اوّل :اکتوبر 1996ء)\n\n\n\n\nیہودیوں کی سوچ٭ یہودی سمجھتے ہیں کہ دراصل انسان تو صرف ہم یہودی ہیں ‘باقی جو مختلف نسلوں کے انسان ہیں ‘ یہ انسان نما حیوان ہیں ۔ ان کی شکلیں انسانوں کی سی ہیں ‘ حقیقت میں یہ حیوان ہیں ۔اور ان کے لیے یہودی Goyimsاو رGentiles کی اصطلاحیں استعمال کرتے ہیں ۔ (رسول اکرم ﷺ اور ہم :صفحہ502)\n٭ یہودی سمجھتے ہیں کہ دراصل انسان تو صرف ہم یہودی ہیں ‘باقی جو مختلف نسلوں کے انسان ہیں ‘یہ انسان نما حیوان ہیں ۔ان کی شکلیں انسانوں کی سی ہیں‘حقیقت میں یہ حیوان ہیں ۔ (ختم نبوت کے دومفہوم:صفحہ34‘طبع اوّل :ستمبر2002ء )\nیہودیوں کے اوّلین آلہ کار\n٭ یہودیوں کا جو پروگرام اس وقت دنیا میں چل رہا ہے ‘ان کے اولین آلہ کار برطانیہ اور امریکہ ہیں ‘یہ دونوں یک جان دوقالب ہیں ‘باقی عیسائی دنیا بھی ان کے تابع ہوچکی ہے۔ (بصائر :صفحہ15 ‘طبع اوّل :مارچ2006ء )\nمسیح الدجال\n٭ حضر ت مسیح علیہ السلام کی دوبارہ آمد سے قبل ایک جھوٹا مسیح ‘فریبی مسیح ‘مسیح الدجال (Anti-Christ)لازماً آئے گا او روہ یقیناًیہود میں سے ہوگا ۔(بصائر :صفحہ79 ‘طبع اوّل :مارچ2006ء )\nیہودیوں کا قبرستان\n٭ کوئی غیبی ہاتھ ہے جو پوری دنیا سے یہودیوں کو کھینچ کھینچ کر فلسطین میں جمع کررہا ہے‘ جسے بالآخر ان کا قبرستان بنادیاجائے گا ۔(قرآن حکیم کی سُورتوں کے مضامین کا اجمالی تجزیہ :صفحہ132‘طبع اوّل :رمضان المبارک1398ھ)\n\n پچھلا صفحہ\nاگلا صفحہ"
        },
        {
            "صفحہ": 380,
            "متن": "عیسائیوں اور یہودیوں کا مشترک دشمن\n٭ عیسائیوں اور یہودیوں کا مشترک دشمن اسلام اور مسلمان ہیں اوران کا سب سے بڑا ٹارگٹ پاکستان ہے ۔(موجودہ عالمی حالات کے تناظر میں اسلام اورپاکستان کا مستقبل ‘صفحہ44‘طبع اوّل ‘نومبر 2013ء)\n9/11کا واقعہ\n٭ امریکہ میں 11ستمبر کا واقعہ اسرائیل کی ’’موساد‘‘ نے ہی امریکہ میں بہت اعلیٰ مناصب پر فائز یہودیوں کے تعاون سے کرایا جووہاں کی انتظامیہ کے اندرگھسے ہوئے ہیں ‘ورنہ یہ ناممکن تھا۔(موجودہ عالمی حالات کے تناظر میں اسلام اورپاکستان کا مستقبل ‘صفحہ 64‘طبع اوّل نومبر2013ء)\n\n پچھلا صفحہ\nاگلا صفحہ"
        }
    ]
}